<html>
<head>
<meta http-equiv="Content-Type" content="text/html; charset=UTF-8">
<title>3.1. Översikt av installationsprocessen</title>
<link rel="stylesheet" type="text/css" href="install.css">
<meta name="generator" content="DocBook XSL Stylesheets Vsnapshot">
<link rel="home" href="index.html" title="Debian GNU/Linux Installationsguide">
<link rel="up" href="ch03.html" title="Kapitel 3. Före installation av Debian GNU/Linux">
<link rel="prev" href="ch03.html" title="Kapitel 3. Före installation av Debian GNU/Linux">
<link rel="next" href="ch03s02.html" title="3.2. Säkerhetskopiera dina befintliga data!">
</head>
<body bgcolor="white" text="black" link="#0000FF" vlink="#840084" alink="#0000FF">
<div class="navheader">
<table width="100%" summary="Navigation header">
<tr><th colspan="3" align="center">3.1. Översikt av installationsprocessen</th></tr>
<tr>
<td width="20%" align="left">
<a accesskey="p" href="ch03.html"><img src="images/prev.png" alt="Föregående"></a> </td>
<th width="60%" align="center">Kapitel 3. Före installation av Debian GNU/Linux</th>
<td width="20%" align="right"> <a accesskey="n" href="ch03s02.html"><img src="images/next.png" alt="Nästa"></a>
</td>
</tr>
</table>
<hr>
</div>
<div class="sect1">
<div class="titlepage"><div><div><h2 class="title">
<a name="install-overview"></a>3.1. Översikt av installationsprocessen</h2></div></div></div>
<p>Först, bara som en notering angående ominstallationer. Med Debian är omständigheter som kräver en total ominstallation av ditt system mycket ovanliga; kanske är mekaniska fel på hårddisken vanligaste orsaken. </p>
<p>Många vanliga operativsystem kan kräva att en total installation genomförs när kritiska fel inträffar eller för uppgraderingar till nyare versioner av operativsystemet. Även om en total nyinstallation inte krävs måste ofta program du använder installeras om för att fungera korrekt i det nya operativsystemet. </p>
<p>Med Debian GNU/Linux är det troligt att ditt operativsystem kan lagas istället för att bytas ut om saker går fel. Uppgraderingar kräver aldrig en total fullständig installation; du kan alltid uppgradera direkt. Program är nästan alltid kompatibla med tidigare utgåvor av operativsystemet. Om en ny programversion kräver nyare hjälpprogramvara kommer Debians paketsystem att se till att all nödvändig programvara automatiskt identifieras och installeras. Mycket arbete har lagts på att ominstallationer inte ska behövas, så utgå därför ifrån att det är din absolut sista utväg. Installationsprogrammet är <span class="emphasis"><em>inte</em></span> designad för att ominstallera ett befintligt system. </p>
<p>Här är en översikt av de steg du kommer att ta under installationsprocessen. </p>
<div class="orderedlist"><ol class="orderedlist" type="1">
<li class="listitem"><p>Säkerhetskopiera befintliga data eller dokument från hårddisken där du planerar att installera. </p></li>
<li class="listitem"><p>Samla information om din dator och annan behövlig dokumentation innan du startar installationen. </p></li>
<li class="listitem"><p>Skaffa installeringsprogramvaran och eventuella specialdrivrutiner eller firmware som din maskin kräver. </p></li>
<li class="listitem"><p>Ställ in startmedia som CD-skivor/DVD-skivor/USB-minnen eller ge en nätverksstartinfrastruktur från vilken installationsprogrammet kan startas. </p></li>
<li class="listitem"><p>Starta upp installationssystemet. </p></li>
<li class="listitem"><p>Välj installationsspråket. </p></li>
<li class="listitem"><p>Aktivera anslutning mot Ethernet-nätverket, om tillgängligt. </p></li>
<li class="listitem"><p>Om det behövs ändrar du storlek på befintliga partitioner på din hårddisk för att skapa utrymme för installationen. </p></li>
<li class="listitem"><p>Skapa och montera partitioner på vilka Debian kommer att installeras. </p></li>
<li class="listitem"><p>Se den automatiska hämtningen, installeringen och konfigureringen av <em class="firstterm">grundsystemet</em>. </p></li>
<li class="listitem"><p>Välj och installera <em class="firstterm">ytterligare programvara</em>. </p></li>
<li class="listitem"><p>Installera en <em class="firstterm">starthanterare</em> som kan starta upp Debian GNU/Linux eller dina andra operativsystem. </p></li>
<li class="listitem"><p>Starta det nyligen installerade systemet för första gången. </p></li>
</ol></div>
<p>För <span class="phrase">64-bit PC</span> har du möjligheten att använda <span class="phrase">en</span>   grafisk version av installationssystemet. För mer information om det grafiska installationsprogrammet, se <a class="xref" href="ch05s01.html#graphical" title="5.1.8. Det grafiska installationsprogrammet">Avsnitt 5.1.8, ”Det grafiska installationsprogrammet”</a>. </p>
<p>Om du får problem under installationen hjälper det att veta vilka paket som ingår i varje steg. Här är de ledande programvaruskådisarna i det här installationsdramat: </p>
<p>Installeringsprogramvaran, <code class="classname">debian-installer</code>, är det primära målet för den här handboken. Den identifierar maskinvara och läser in lämpliga drivrutiner, använder <code class="classname">dhcp-client</code> för att ställa in nätverksanslutningen, och kör <code class="classname">debootstrap</code> för att installera paketen för grundsystemet och kör <code class="classname">tasksel</code> för att låta dig installera ytterligare programvara. Många fler skådespelare spelar mindre roller i den här processen, men <code class="classname">debian-installer</code> har gjort klart sin funktion när du startar upp det nya systemet för första gången. </p>
<p>För att anpassa systemet för att passa dina behov, låter <code class="classname">tasksel</code> dig välja att installera olika fördefinierade samlingar av programvara såsom en webbserver eller en skrivbordsmiljö. </p>
<p>One important option during the installation is whether or not to install a graphical desktop environment, consisting of the X Window System and one of the available graphical desktop environments. If you choose not to select the <span class="quote">”<span class="quote">Desktop environment</span>”</span> task, you will only have a relatively basic, command line driven system. Installing the Desktop environment task is optional because in relation to a text-mode-only system it requires a comparatively large amount of disk space and because many Debian GNU/Linux systems are servers which don't really have any need for a graphical user interface to do their job. </p>
<p>Tänk dock på att X Window System är fullständigt separerat från <code class="classname">debian-installer</code>, och är dessutom mycket mer komplicerat. Felsökning av X Window System täcks inte in av den här handboken. </p>
</div>
<div class="navfooter">
<hr>
<table width="100%" summary="Navigation footer">
<tr>
<td width="40%" align="left">
<a accesskey="p" href="ch03.html"><img src="images/prev.png" alt="Föregående"></a> </td>
<td width="20%" align="center"><a accesskey="u" href="ch03.html"><img src="images/up.png" alt="Upp"></a></td>
<td width="40%" align="right"> <a accesskey="n" href="ch03s02.html"><img src="images/next.png" alt="Nästa"></a>
</td>
</tr>
<tr>
<td width="40%" align="left" valign="top">Kapitel 3. Före installation av Debian GNU/Linux </td>
<td width="20%" align="center"><a accesskey="h" href="index.html"><img src="images/home.png" alt="Hem"></a></td>
<td width="40%" align="right" valign="top"> 3.2. Säkerhetskopiera dina befintliga data!</td>
</tr>
</table>
</div>
</body>
</html>
