<html>
<head>
<meta http-equiv="Content-Type" content="text/html; charset=UTF-8">
<title>A.3. Installation</title>
<link rel="stylesheet" type="text/css" href="install.css">
<meta name="generator" content="DocBook XSL Stylesheets Vsnapshot">
<link rel="home" href="index.html" title="Debian GNU/Linux Installationsguide">
<link rel="up" href="apa.html" title="Appendix A. Installationshjälp">
<link rel="prev" href="apas02.html" title="A.2. Starta upp installationsprogrammet">
<link rel="next" href="apas04.html" title="A.4. Sänd oss en installationsrapport">
</head>
<body bgcolor="white" text="black" link="#0000FF" vlink="#840084" alink="#0000FF">
<div class="navheader">
<table width="100%" summary="Navigation header">
<tr><th colspan="3" align="center">A.3. Installation</th></tr>
<tr>
<td width="20%" align="left">
<a accesskey="p" href="apas02.html"><img src="images/prev.png" alt="Föregående"></a> </td>
<th width="60%" align="center">Appendix A. Installationshjälp</th>
<td width="20%" align="right"> <a accesskey="n" href="apas04.html"><img src="images/next.png" alt="Nästa"></a>
</td>
</tr>
</table>
<hr>
</div>
<div class="sect1">
<div class="titlepage"><div><div><h2 class="title">
<a name="howto-installation"></a>A.3. Installation</h2></div></div></div>
<p>När installationsprogrammet har startat kommer du bli hälsad med en startskärm. Tryck <span class="keycap"><strong>Enter</strong></span> för uppstart, eller läs instruktionerna för de andra uppstartsmetoderna och parametrar (se <a class="xref" href="ch05s03.html" title="5.3. Uppstartsparametrar">Avsnitt 5.3, ”Uppstartsparametrar”</a>). </p>
<p>Efter ett tag kommer du bli frågad att välja ditt språk. Använd piltangenterna för att välja ett språk och tryck <span class="keycap"><strong>Enter</strong></span> för att fortsätta. Efter det kommer du bli frågad att välja ditt land med de val som inkluderar länder där ditt språk talas. Om det är inte är på den korta listan finns en lista över alla länder i världen. </p>
<p>Du kan bli frågad att bekräfta ditt tangentbordarrangemang. Välj den förvalda om du är osäker. </p>
<p>Nu är det bara att luta sig tillbaka under tiden Debian-installeraren identifierar din maskinvara och läser in resten av installationsavbildningen. </p>
<p>Efter det kommer installationsprogrammet att försöka att identifiera din nätverksmaskinvara och ställa in nätverket via DHCP. Om du inte är ansluten till ett nätverk eller inte har DHCP har du getts möjligheten att konfigurera nätverket manuellt. </p>
<p>Inställningen av nätverket följs av skapandet av användarkonton. Som standard ombeds du att ange ett lösenord för <span class="quote">”<span class="quote">root</span>”</span> (administratör) -kontot och information som krävs för att skapa ett vanligt användarkonto. Om du inte anger ett lösenord för <span class="quote">”<span class="quote">root</span>”</span> -användaren kommer detta konto att inaktiveras men paketet <span class="command"><strong>sudo</strong></span> kommer att installeras senare så att administrativa uppgifter kan utföras på det nya systemet. Som standard tillåts den första användaren som skapats i systemet att använda kommandot <span class="command"><strong>sudo</strong></span> för att bli root. </p>
<p>Nästa steg är att konfigurera din klocka och tidszon. Installationsprogrammet kommer att försöka att kontakta en tidsserver på Internet för att försäkra sig om att klockan ställs in korrekt. Tidszonen baseras på det land som tidigare valts och installationsprogrammet kommer endast att fråga om att välja en tidszon om ett land har flera olika zoner. </p>
<p>Nu är det dags att partitionera dina diskar. Först kommer du få möjligheten att automatiskt partitionera, antingen en hel disk eller ledigt utrymme på en disk (se <a class="xref" href="ch06s03.html#partman-auto" title="6.3.4.2. Guidad partitionering">Avsnitt 6.3.4.2, ”Guidad partitionering”</a>).. Det här rekommenderas för nya användare eller de som har bråttom. Om du inte vill partitionera automatiskt, välj <span class="guimenuitem">Manuell</span> från menyn. </p>
<p>Om du har en befintlig DOS- eller Windows-partition som du vill behålla, var väldigt försiktig med automatisk partitionering. Om du väljer manuell partitionering kan du använda installationsprogrammet för att ändra storlek på existerande FAT eller NTFS-partitioner för att skapa plats åt Debian-installationen: välj helt enkelt partitionen och ange dess nya storlek. </p>
<p>På nästa skärm kan du se din partitionstabell, hur partitionerna kommer att formateras och var de kommer att monteras. Välj en partition att ändra eller ta bort. Om du använde automatisk partitionering bör du kunna välja <span class="guimenuitem">Slutför partitioneringen och skriv ändringarna till hårddisken</span> från menyn för att använda det som ställts in. Kom ihåg att tilldela åtminstone en partition som växlingsutrymme och att montera en partition på <code class="filename">/</code>. För mer detaljerad information om hur du använder partitioneraren, se <a class="xref" href="ch06s03.html#di-partition" title="6.3.4. Partitionering och val av monteringspunkter">Avsnitt 6.3.4, ”Partitionering och val av monteringspunkter”</a>; bilagan <a class="xref" href="apc.html" title="Appendix C. Partitionera för Debian">Appendix C, <i>Partitionera för Debian</i></a> har mer allmän information om partitionering. </p>
<p>Nu kommer <code class="classname">debian-installer</code> att formatera dina partitioner och börja installera grundsystemet, vilket kan ta lite tid. Det här följs av installation av kärnan. </p>
<p>Grundsystemet som blev installerat tidigare är en fungerande men mycket minimal installation. Nästa steg låter dig installera ytterligare paket genom att välja olika funktioner som ditt system ska utföra för att göra systemet mer funktionellt. Innan paketen kan installeras behöver <code class="classname">apt</code> konfigureras eftersom den definierar var paketen ska hämtas från. Funktionen <span class="quote">”<span class="quote">Standardsystem</span>”</span> kommer som standard att väljas och bör vanligtvis installeras. Välj funktionen <span class="quote">”<span class="quote">Skrivbordsmiljö</span>”</span> om du vill använda ett grafiskt skrivbord efter installationen. Se <a class="xref" href="ch06s03.html#pkgsel" title="6.3.6.2. Val och installation av programvara">Avsnitt 6.3.6.2, ”Val och installation av programvara”</a> för ytterligare information om det här steget. </p>
<p>Det sista steget är att installera en starthanterare. Om installationsprogrammet identifierar andra operativsystem på din dator kommer den att lägga till de i uppstartsmenyn och informera dig. <span class="phrase">Som standard kommer GRUB att installeras i UEFI-partionens boot-fält på den första diskenheten som normalt sett är ett bra val. Du kommer att ges möjligheten att åsidosätta det valet och installera den någon annanstans. </span> </p>
<p><code class="classname">debian-installer</code> kommer nu att berätta för dig att installation är färdigställd. Mata ut cd-skivan eller andra uppstartsmedia och tryck <span class="keycap"><strong>Enter</strong></span> för att starta om din maskin. Den bör starta upp till det nyligen installerade systemet där du kan logga in. Det här förklaras mer i <a class="xref" href="ch07.html" title="Kapitel 7. Starta upp ditt nya Debian-system">Kapitel 7, <i>Starta upp ditt nya Debian-system</i></a>. </p>
<p>Om du behöver mer information om installationsprocessen, se <a class="xref" href="ch06.html" title="Kapitel 6. Användning av Debian Installer">Kapitel 6, <i>Användning av Debian Installer</i></a>. </p>
</div>
<div class="navfooter">
<hr>
<table width="100%" summary="Navigation footer">
<tr>
<td width="40%" align="left">
<a accesskey="p" href="apas02.html"><img src="images/prev.png" alt="Föregående"></a> </td>
<td width="20%" align="center"><a accesskey="u" href="apa.html"><img src="images/up.png" alt="Upp"></a></td>
<td width="40%" align="right"> <a accesskey="n" href="apas04.html"><img src="images/next.png" alt="Nästa"></a>
</td>
</tr>
<tr>
<td width="40%" align="left" valign="top">A.2. Starta upp installationsprogrammet </td>
<td width="20%" align="center"><a accesskey="h" href="index.html"><img src="images/home.png" alt="Hem"></a></td>
<td width="40%" align="right" valign="top"> A.4. Sänd oss en installationsrapport</td>
</tr>
</table>
</div>
</body>
</html>
