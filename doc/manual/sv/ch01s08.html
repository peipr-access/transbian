<html>
<head>
<meta http-equiv="Content-Type" content="text/html; charset=UTF-8">
<title>1.8. Om copyright och programvarulicenser</title>
<link rel="stylesheet" type="text/css" href="install.css">
<meta name="generator" content="DocBook XSL Stylesheets Vsnapshot">
<link rel="home" href="index.html" title="Debian GNU/Linux Installationsguide">
<link rel="up" href="ch01.html" title="Kapitel 1. Välkommen till Debian">
<link rel="prev" href="ch01s07.html" title="1.7. Organisering av det här dokumentet">
<link rel="next" href="ch02.html" title="Kapitel 2. Systemkrav">
</head>
<body bgcolor="white" text="black" link="#0000FF" vlink="#840084" alink="#0000FF">
<div class="navheader">
<table width="100%" summary="Navigation header">
<tr><th colspan="3" align="center">1.8. Om copyright och programvarulicenser </th></tr>
<tr>
<td width="20%" align="left">
<a accesskey="p" href="ch01s07.html"><img src="images/prev.png" alt="Föregående"></a> </td>
<th width="60%" align="center">Kapitel 1. Välkommen till Debian</th>
<td width="20%" align="right"> <a accesskey="n" href="ch02.html"><img src="images/next.png" alt="Nästa"></a>
</td>
</tr>
</table>
<hr>
</div>
<div class="sect1">
<div class="titlepage"><div><div><h2 class="title">
<a name="idm155"></a>1.8. Om copyright och programvarulicenser </h2></div></div></div>
<p>Vi är säkra på att du läst några av licenserna som kommer med de flesta kommersiella programvaror — de  säger normalt sett att du bara kan använda en kopia av programvaran på en enda dator. Licensen för det här systemet är inte alls som sådan. Vi uppmuntrar dig att lägga en kopia av Debian GNU/Linux på varje dator i din skola eller arbetsplats. Låna ut ditt installationsmedium till dina vänner och hjälp dem att installera det på deras datorer! Du kan även göra tusentals kopior och <span class="emphasis"><em>sälja</em></span> dem — dock med några få restriktioner. Din frihet att installera och använda systemet kommer direkt från att Debian är baserad på <span class="emphasis"><em>fri programvara</em></span>. </p>
<p>Att kalla programvara för <span class="emphasis"><em>fri</em></span> betyder inte att programvaran inte är upphovsrättsskyddad och det betyder inte att installationsmedia som innehåller den programvaran måste distribueras gratis. Fri programvara, i den bemärkelsen betyder att licenser för individuella program inte kräver att du betalar för rättigheten att distribuera eller använda de programmen. Fri programvara betyder också att alla inte bara kan utöka, justera och ändra programvaran men också att du kan distribuera resultatet av sådant arbete. </p>
<div class="note"><table border="0" summary="Note">
<tr>
<td rowspan="2" align="center" valign="top" width="25"><img alt="[Notera]" src="images/note.png"></td>
<th align="left">Notera</th>
</tr>
<tr><td align="left" valign="top"><p>Debian-projektet gör som ett praktiskt tillmötesgående mot sina användare vissa paket med programvara tillgängliga, vilka inte uppfyller våra kriterier för att vara fria. Dessa paket är dock inte en del av den officiella utgåvan och är bara tillgängliga från områdena <strong class="userinput"><code>contrib</code></strong> eller <strong class="userinput"><code>non-free</code></strong> av Debian-speglarna eller på tredjeparts cd/dvd-skivor, se <a class="ulink" href="https://www.debian.org/doc/FAQ/" target="_top">Debian GNU/Linux FAQ</a> under <span class="quote">”<span class="quote">Debians FTP-arkiv</span>”</span> för mer information om utseendet och innehåller av arkiven. </p></td></tr>
</table></div>
<p>

</p>
<p>Många av programmen i system är licensierade under <span class="emphasis"><em>GNU</em></span> <span class="emphasis"><em>General Public License</em></span> och refereras ofta till som <span class="quote">”<span class="quote">GPL</span>”</span>. GPL kräver att du gör <span class="emphasis"><em>källkoden</em></span> av programmen tillgängliga när du distribuerar en binär kopia av programmet; det villkoret av licensen ser till att alla användare har möjligheten att modifiera programvaran. På grund av det här villkoret är källkoden<a href="#ftn.idm173" class="footnote" name="idm173"><sup class="footnote">[1]</sup></a> för alla sådana program är tillgänglig i Debian-systemet. </p>
<p>Det finns ytterligare flera olika copyrightvillkor och programvarulicenser som används av programmen i Debian. Du kan hitta information om copyright och licenser för varje installerat paket på ditt system genom att se i filen <code class="filename">/usr/share/doc/<em class="replaceable"><code>paketnamn</code></em>/copyright </code>. </p>
<p>För mer information om licenser och hur Debian fastställer om programvaran är tillräckligt fri för att inkluderas i huvudutgåvan, se <a class="ulink" href="https://www.debian.org/social_contract#guidelines" target="_top">Debians riktlinjer för fri programvara</a>. </p>
<p>Den mest viktiga juridiska informationen är att den här programvaran kommer <span class="emphasis"><em>utan garanti</em></span>. Programmerarna som har skapat denna programvara har gjort det som förmån för gemenskapen. Ingen garanti lämnas för anpassningen av programvaran för vilket ändamål som helst. Dock, eftersom programvaran är fri, är du berättigad att modifiera så programvaran passar dina behov — och att njuta av fördelarna av de ändringar gjorda av andra som har utökat programvaran på det här sättet. </p>
<div class="footnotes">
<br><hr width="100" align="left">
<div id="ftn.idm173" class="footnote"><p><a href="#idm173" class="para"><sup class="para">[1] </sup></a> För information om hur man hittar, packar upp och bygger binärer från Debians källkodspaket, se <a class="ulink" href="https://www.debian.org/doc/FAQ/" target="_top">Debian GNU/Linux FAQ</a> under <span class="quote">”<span class="quote">Grunder för Debians pakethanteringssystem</span>”</span>. </p></div>
</div>
</div>
<div class="navfooter">
<hr>
<table width="100%" summary="Navigation footer">
<tr>
<td width="40%" align="left">
<a accesskey="p" href="ch01s07.html"><img src="images/prev.png" alt="Föregående"></a> </td>
<td width="20%" align="center"><a accesskey="u" href="ch01.html"><img src="images/up.png" alt="Upp"></a></td>
<td width="40%" align="right"> <a accesskey="n" href="ch02.html"><img src="images/next.png" alt="Nästa"></a>
</td>
</tr>
<tr>
<td width="40%" align="left" valign="top">1.7. Organisering av det här dokumentet </td>
<td width="20%" align="center"><a accesskey="h" href="index.html"><img src="images/home.png" alt="Hem"></a></td>
<td width="40%" align="right" valign="top"> Kapitel 2. Systemkrav</td>
</tr>
</table>
</div>
</body>
</html>
