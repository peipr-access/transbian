<html>
<head>
<meta http-equiv="Content-Type" content="text/html; charset=UTF-8">
<title>1.1. Vad är Debian?</title>
<link rel="stylesheet" type="text/css" href="install.css">
<meta name="generator" content="DocBook XSL Stylesheets Vsnapshot">
<link rel="home" href="index.html" title="Debian GNU/Linux Installationsguide">
<link rel="up" href="ch01.html" title="Kapitel 1. Välkommen till Debian">
<link rel="prev" href="ch01.html" title="Kapitel 1. Välkommen till Debian">
<link rel="next" href="ch01s02.html" title="1.2. Vad är GNU/Linux?">
</head>
<body bgcolor="white" text="black" link="#0000FF" vlink="#840084" alink="#0000FF">
<div class="navheader">
<table width="100%" summary="Navigation header">
<tr><th colspan="3" align="center">1.1. Vad är Debian?</th></tr>
<tr>
<td width="20%" align="left">
<a accesskey="p" href="ch01.html"><img src="images/prev.png" alt="Föregående"></a> </td>
<th width="60%" align="center">Kapitel 1. Välkommen till Debian</th>
<td width="20%" align="right"> <a accesskey="n" href="ch01s02.html"><img src="images/next.png" alt="Nästa"></a>
</td>
</tr>
</table>
<hr>
</div>
<div class="sect1">
<div class="titlepage"><div><div><h2 class="title">
<a name="what-is-debian"></a>1.1. Vad är Debian?</h2></div></div></div>
<p>Debian är en frivilligorganisation som är engagerad med att utveckla fri programvara och främja idealen för Free Software Foundation. Debian-projektet startade 1993 när Ian Murdock skickade ut en öppen inbjudan till programvaruutvecklare om att bidra till en komplett och sammanhållen programvaruutgåva baserad på den då relativt nya Linux-kärnan. Den relativt lilla skaran av dedicerade entusiaster, ursprungligen finansierade av <a class="ulink" href="https://www.fsf.org/" target="_top">Free Software Foundation</a> och påverkade av <a class="ulink" href="https://www.gnu.org/gnu/the-gnu-project.html" target="_top">GNU:s</a> filosofi, har över åren som gått växt till en organisation på ungefär 1000 <em class="firstterm">Debian-utvecklare</em>. </p>
<p>Debian-utvecklare är involverade i en uppsjö av aktiviteter såsom administration av <a class="ulink" href="https://www.debian.org/" target="_top">webbplatsen</a> och <a class="ulink" href="http://ftp.debian.org/" target="_top">FTP-servern</a>, grafisk design, juridiska aspekter för programvarulicenser, dokumentation samt, så klart, underhåll av programvarupaketen. </p>
<p>Med avsikt att kommunicera vår filosofi och attrahera utvecklare som tror på principerna som Debian står för har Debian-projektet publicerat ett antal dokument som pekar ut våra värderingar och fungerar som guider till vad det betyder att vara en Debian-utvecklare: </p>
<div class="itemizedlist"><ul class="itemizedlist" type="disc">
<li class="listitem"><p><a class="ulink" href="https://www.debian.org/social_contract" target="_top">Debians sociala kontrakt</a> är ett resultat av Debians engagemang för användare och utvecklare av fri programvara. Alla som godtar att följa det sociala kontraktet kan bli en <a class="ulink" href="https://www.debian.org/doc/maint-guide/" target="_top">underhållare</a>. Alla underhållare kan introducera ny programvara i Debian — om programvaran tillgodoser våra kriterier för att vara fritt och att paketet följer våra kvalitetsstandarder. </p></li>
<li class="listitem"><p><a class="ulink" href="https://www.debian.org/social_contract#guidelines" target="_top">Debians riktlinjer för fri programvara</a> (DFSG) är klara och koncisa regler för Debians kriterier för fri programvara. DFSG är ett mycket inflytelserikt dokument i den fria programvarurörelsen och var grundstenen för <a class="ulink" href="https://opensource.org/osd" target="_top">The Open Source Definition</a>. </p></li>
<li class="listitem"><p><a class="ulink" href="https://www.debian.org/doc/debian-policy/" target="_top">Debians Policymanual</a> är en omfattande specifikation av Debian-projektets kvalitetsstandarder. </p></li>
</ul></div>
<p>
</p>
<p>Debian-utvecklarna är också involverade i ett antal andra projekt, vissa specifika till Debian, andra involverar några eller alla Linux-relaterade projekt. Några exempel är: </p>
<div class="itemizedlist"><ul class="itemizedlist" type="disc">
<li class="listitem"><p><a class="ulink" href="http://refspecs.linuxfoundation.org/fhs.shtml" target="_top">Filesystem Hierarchy Standard</a> (FHS) är ett försök att standardisera organiseringen av filsystemet för Linux. FHS kommer att tillåta programvaruutvecklare att fokusera på att utveckla program utan att behöva oroa sig för hur paketen kommer att installeras i olika utgåvor av GNU/Linux. </p></li>
<li class="listitem"><p><a class="ulink" href="https://www.debian.org/devel/debian-jr/" target="_top">Debian Jr.</a> är ett internt projekt vars mål är att göra Debian attraktivt även för unga användare. </p></li>
</ul></div>
<p>

</p>
<p>För mer allmän information om Debian, se <a class="ulink" href="https://www.debian.org/doc/FAQ/" target="_top">Debian GNU/Linux FAQ</a>. </p>
</div>
<div class="navfooter">
<hr>
<table width="100%" summary="Navigation footer">
<tr>
<td width="40%" align="left">
<a accesskey="p" href="ch01.html"><img src="images/prev.png" alt="Föregående"></a> </td>
<td width="20%" align="center"><a accesskey="u" href="ch01.html"><img src="images/up.png" alt="Upp"></a></td>
<td width="40%" align="right"> <a accesskey="n" href="ch01s02.html"><img src="images/next.png" alt="Nästa"></a>
</td>
</tr>
<tr>
<td width="40%" align="left" valign="top">Kapitel 1. Välkommen till Debian </td>
<td width="20%" align="center"><a accesskey="h" href="index.html"><img src="images/home.png" alt="Hem"></a></td>
<td width="40%" align="right" valign="top"> 1.2. Vad är GNU/Linux?</td>
</tr>
</table>
</div>
</body>
</html>
