<html>
<head>
<meta http-equiv="Content-Type" content="text/html; charset=UTF-8">
<title>7.3. Logga in</title>
<link rel="stylesheet" type="text/css" href="install.css">
<meta name="generator" content="DocBook XSL Stylesheets Vsnapshot">
<link rel="home" href="index.html" title="Debian GNU/Linux Installationsguide">
<link rel="up" href="ch07.html" title="Kapitel 7. Starta upp ditt nya Debian-system">
<link rel="prev" href="ch07s02.html" title="7.2. Montering av krypterade volymer">
<link rel="next" href="ch08.html" title="Kapitel 8. Nästa steg och hur man ska gå vidare">
</head>
<body bgcolor="white" text="black" link="#0000FF" vlink="#840084" alink="#0000FF">
<div class="navheader">
<table width="100%" summary="Navigation header">
<tr><th colspan="3" align="center">7.3. Logga in</th></tr>
<tr>
<td width="20%" align="left">
<a accesskey="p" href="ch07s02.html"><img src="images/prev.png" alt="Föregående"></a> </td>
<th width="60%" align="center">Kapitel 7. Starta upp ditt nya Debian-system</th>
<td width="20%" align="right"> <a accesskey="n" href="ch08.html"><img src="images/next.png" alt="Nästa"></a>
</td>
</tr>
</table>
<hr>
</div>
<div class="sect1">
<div class="titlepage"><div><div><h2 class="title">
<a name="login"></a>7.3. Logga in</h2></div></div></div>
<p>När ditt system startar upp kommer du bli presenterad med inloggningsprompten. Logga in med ditt personliga användarnamn och lösenord som du valde under installationsprocessen. Ditt system är nu färdigt att användas. </p>
<p>Om du är en ny användare kanske du vill utforska dokumentationen som redan finns installerad på ditt system när du börjar använda det. Det finns för närvarande flera dokumentationssystem, men arbete fortgår på att integrera de olika dokumentationstyperna. Här är ett par startpunkter. </p>
<p>Dokumentation som följer med program och andra paket som du du har installerat kan hittas i <code class="filename">/usr/share/doc/</code>, i en katalog med samma namn som programmet (eller rättare sagt, Debian-paketet som innehåller programmet). Dock är mer detaljerad dokumentation ofta paketerad separat i speciella dokumentationspaket som oftast inte blir installerade som standard. Till exempel kan dokumentation om pakethanteringsverktyget <span class="command"><strong>apt</strong></span> hittas i paketen <code class="classname">apt-doc</code> eller <code class="classname">apt-howto</code>. </p>
<p>I tillägg finns det några speciella mappar i hierarkin <code class="filename">/usr/share/doc/</code>. Ett flertal Linux HOWTO finns installerade i <span class="emphasis"><em>.gz</em></span>-formatet, under <code class="filename">/usr/share/doc/HOWTO/en-txt/</code>. Efter installation av <code class="classname">dhelp</code> kommer du att hitta ett bläddringsbart dokumentationsindex i <code class="filename">/usr/share/doc/HTML/index.html</code>. </p>
<p>Ett enkelt sätt att visa dessa dokument med en textbaserad webbläsare är att köra följande kommandon: </p>
<div class="informalexample"><pre class="screen">
$ cd /usr/share/doc/
$ w3m .
</pre></div>
<p> Punkten efter kommandot <span class="command"><strong>w3m</strong></span> talar om för det att visa innehållet i den aktuella katalogen. </p>
<p>Om du har en grafisk skrivbordsmiljö installerad, kan du även använda dess grafiska webbläsare. Starta webbläsaren från programmenyn och skriv in <strong class="userinput"><code>/usr/share/doc/</code></strong> i adressfältet. </p>
<p>Du kan också skriva <strong class="userinput"><code>info <em class="replaceable"><code>kommando</code></em></code></strong> eller <strong class="userinput"><code>man <em class="replaceable"><code>kommando</code></em></code></strong> för att se dokumentationen för de flesta tillgängliga kommandon på kommandoprompten. Skriva <strong class="userinput"><code>help</code></strong> kommer att visa hjälp om skalkommandon. Skriva ett kommando följt av <strong class="userinput"><code>--help</code></strong> visar vanligtvis kortfattad information om hur kommandot används. Om ett kommandos resultat rullar förbi på skärmen, skriv <strong class="userinput"><code>| more</code></strong> efter kommandot för att pausa resultatet före det rullar förbi på skärmen. För att se en lista på alla tillgängliga kommandon som börjar med en speciell bokstav, skriv bokstaven och tryck sedan två gånger på tabulatortangenten. </p>
</div>
<div class="navfooter">
<hr>
<table width="100%" summary="Navigation footer">
<tr>
<td width="40%" align="left">
<a accesskey="p" href="ch07s02.html"><img src="images/prev.png" alt="Föregående"></a> </td>
<td width="20%" align="center"><a accesskey="u" href="ch07.html"><img src="images/up.png" alt="Upp"></a></td>
<td width="40%" align="right"> <a accesskey="n" href="ch08.html"><img src="images/next.png" alt="Nästa"></a>
</td>
</tr>
<tr>
<td width="40%" align="left" valign="top">7.2. Montering av krypterade volymer </td>
<td width="20%" align="center"><a accesskey="h" href="index.html"><img src="images/home.png" alt="Hem"></a></td>
<td width="40%" align="right" valign="top"> Kapitel 8. Nästa steg och hur man ska gå vidare</td>
</tr>
</table>
</div>
</body>
</html>
