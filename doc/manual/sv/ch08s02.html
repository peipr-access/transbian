<html>
<head>
<meta http-equiv="Content-Type" content="text/html; charset=UTF-8">
<title>8.2. Orientera dig runt i Debian</title>
<link rel="stylesheet" type="text/css" href="install.css">
<meta name="generator" content="DocBook XSL Stylesheets Vsnapshot">
<link rel="home" href="index.html" title="Debian GNU/Linux Installationsguide">
<link rel="up" href="ch08.html" title="Kapitel 8. Nästa steg och hur man ska gå vidare">
<link rel="prev" href="ch08s01.html" title="8.1. Stänga av systemet">
<link rel="next" href="ch08s03.html" title="8.3. Ytterligare läsning och information">
</head>
<body bgcolor="white" text="black" link="#0000FF" vlink="#840084" alink="#0000FF">
<div class="navheader">
<table width="100%" summary="Navigation header">
<tr><th colspan="3" align="center">8.2. Orientera dig runt i Debian</th></tr>
<tr>
<td width="20%" align="left">
<a accesskey="p" href="ch08s01.html"><img src="images/prev.png" alt="Föregående"></a> </td>
<th width="60%" align="center">Kapitel 8. Nästa steg och hur man ska gå vidare</th>
<td width="20%" align="right"> <a accesskey="n" href="ch08s03.html"><img src="images/next.png" alt="Nästa"></a>
</td>
</tr>
</table>
<hr>
</div>
<div class="sect1">
<div class="titlepage"><div><div><h2 class="title">
<a name="debian-orientation"></a>8.2. Orientera dig runt i Debian</h2></div></div></div>
<p>Debian är lite olik från övriga distributioner. Även om du känner till Linux i andra distributioner är det några saker du bör känna till om Debian för att hjälpa dig att behålla ditt system i gott skick. Det här kapitlet innehåller material för att hjälpa dig att ta dig fram i systemet; det är inte menat att vara en hjälp för att använda Debian utan helt enkelt en kort sammanfattning av systemet för de som har bråttom. </p>
<div class="sect2">
<div class="titlepage"><div><div><h3 class="title">
<a name="idm3027"></a>8.2.1. Debians paketsystem</h3></div></div></div>
<p>Det viktigaste konceptet att få grepp om är Debians paketsystem. Stora delar av ditt system bör anses vara under paketsystemets kontroll. Dessa inkluderar: </p>
<div class="itemizedlist"><ul class="itemizedlist" type="disc">
<li class="listitem"><p> <code class="filename">/usr</code> (undantaget <code class="filename">/usr/local</code>) </p></li>
<li class="listitem"><p> <code class="filename">/var</code> (inga filer från paket placeras i <code class="filename">/var/local</code>, varför detta går att använda till lokala kataloger och filer) </p></li>
<li class="listitem"><p> <code class="filename">/bin</code> </p></li>
<li class="listitem"><p> <code class="filename">/sbin</code> </p></li>
<li class="listitem"><p> <code class="filename">/lib</code> </p></li>
</ul></div>
<p> Till exempel om du ersätter <code class="filename">/usr/bin/perl</code> kommer det att fungera men om du uppgraderar ditt <code class="classname">perl</code>-paket kommer filen du placerade där att ersättas. Experter kan komma runt det här genom att <span class="quote">”<span class="quote">hålla kvar</span>”</span> paket i <span class="command"><strong>aptitude</strong></span>. </p>
<p>En av de bästa installationsmetoderna är apt. Du kan använda kommandoradsversionen av <span class="command"><strong>apt</strong></span> samt verktyg som <span class="application">aptitude</span> eller <span class="application">synaptic</span> (som bara är grafiska klienter för <span class="command"><strong>apt</strong></span>). Observera att apt också låter dig slå samman main, contrib och non-free så att du kan ha begränsade paket (som strängt taget inte tillhör Debian) samt paket från Debian GNU/Linux på samma gång. </p>
</div>
<div class="sect2">
<div class="titlepage"><div><div><h3 class="title">
<a name="idm3057"></a>8.2.2. Ytterligare mjukvara tillgängligt för Debian</h3></div></div></div>
<p>Det finns officiella och icke-officiella mjukvaruförråd som inte är aktiverade i som standard vid intallation av Debian. Dessa innehåller mjukvara som många tycker är viktiga och förväntar sig att ha. Information om dessa ytterligare förråd kan hittas på wikisidan med titeln <a class="ulink" href="https://wiki.debian.org/DebianSoftware" target="_top">The Software Available for Debian's Stable Release</a>. </p>
</div>
<div class="sect2">
<div class="titlepage"><div><div><h3 class="title">
<a name="idm3061"></a>8.2.3. Hantera programversioner</h3></div></div></div>
<p>Alternativa versioner av programmen hanteras av update-alternatives. Om du hanterar ett flertal versioner av dina program, läs manualsidan för update-alternatives. </p>
</div>
<div class="sect2">
<div class="titlepage"><div><div><h3 class="title">
<a name="idm3064"></a>8.2.4. Hantera cronjobb</h3></div></div></div>
<p>Alla jobb under systemadministratörens ansvar bör ligga i <code class="filename">/etc</code> eftersom de är konfigurationsfiler. Om root har ett cronjobb för dagliga, veckomässiga eller månatliga körningar, lägg dem i <code class="filename">/etc/cron.{daily,weekly,monthly}</code>. Dessa startas från <code class="filename">/etc/crontab</code> och kommer att köras i alfabetisk ordning. </p>
<p>Men om du har ett cronjobb som (a) behöver köras som en speciell användare, eller (b) behöver köras vid en speciell tidpunkt eller frekvens, kan du antingen använda <code class="filename">/etc/crontab</code>, eller ännu bättre, <code class="filename">/etc/cron.d/vadsomhelst</code>. Dessa speciella filer har också ett extra fält som låter dig bestämma under vilket användarkonto som cronjobbet ska köras. </p>
<p>I annat fall kan du bara redigera filerna och cron kommer att upptäcka dem automatiskt. Det finns inget behov att köra ett speciellt kommando. För mer information, se manualsidorna cron(8), crontab(5) och <code class="filename">/usr/share/doc/cron/README.Debian</code>. </p>
</div>
</div>
<div class="navfooter">
<hr>
<table width="100%" summary="Navigation footer">
<tr>
<td width="40%" align="left">
<a accesskey="p" href="ch08s01.html"><img src="images/prev.png" alt="Föregående"></a> </td>
<td width="20%" align="center"><a accesskey="u" href="ch08.html"><img src="images/up.png" alt="Upp"></a></td>
<td width="40%" align="right"> <a accesskey="n" href="ch08s03.html"><img src="images/next.png" alt="Nästa"></a>
</td>
</tr>
<tr>
<td width="40%" align="left" valign="top">8.1. Stänga av systemet </td>
<td width="20%" align="center"><a accesskey="h" href="index.html"><img src="images/home.png" alt="Hem"></a></td>
<td width="40%" align="right" valign="top"> 8.3. Ytterligare läsning och information</td>
</tr>
</table>
</div>
</body>
</html>
