<html>
<head>
<meta http-equiv="Content-Type" content="text/html; charset=UTF-8">
<title>5.3. Παράμετροι εκκίνησης</title>
<link rel="stylesheet" type="text/css" href="install.css">
<meta name="generator" content="DocBook XSL Stylesheets Vsnapshot">
<link rel="home" href="index.html" title="Οδηγός Εγκατάστασης Debian GNU/Linux">
<link rel="up" href="ch05.html" title="Κεφάλαιο 5. Εκκίνηση του Συστήματος Εγκατάστασης">
<link rel="prev" href="ch05s02.html" title="5.2. Προσβασιμότητα">
<link rel="next" href="ch05s04.html" title="5.4. Ανίχνευση λαθών της Διαδικασίας Εγκατάστασης">
</head>
<body bgcolor="white" text="black" link="#0000FF" vlink="#840084" alink="#0000FF">
<div class="navheader">
<table width="100%" summary="Navigation header">
<tr><th colspan="3" align="center">5.3. Παράμετροι εκκίνησης</th></tr>
<tr>
<td width="20%" align="left">
<a accesskey="p" href="ch05s02.html"><img src="images/prev.png" alt="Προηγ"></a> </td>
<th width="60%" align="center">Κεφάλαιο 5. Εκκίνηση του Συστήματος Εγκατάστασης</th>
<td width="20%" align="right"> <a accesskey="n" href="ch05s04.html"><img src="images/next.png" alt="Επόμενο"></a>
</td>
</tr>
</table>
<hr>
</div>
<div class="sect1">
<div class="titlepage"><div><div><h2 class="title">
<a name="boot-parms"></a>5.3. Παράμετροι εκκίνησης</h2></div></div></div>
<p>Οι παράμετροι εκκίνησης είναι παράμετροι του πυρήνα Linux που χρησιμοποιούνταιγενικά για την εξασφάλιση της ομαλής διαχείρισης των διαφόρων περιφαρειακών. Ως επί το πλείστον, ο πυρήνας μπορεί να ανιχνεύσει αυτόματα την πληροφορία σχετικά με τα περιφερειακά σας. Παρ' όλα αυτά, κάποιες φορές θα πρέπει να του δώσετε μια μικρή βοήθεια. </p>
<p>Αν αυτή είναι η πρώτη φορά που μπαίνετε στο σύστημά σας, δοκιμάστε καταρχήν τιςπροκαθορισμένες παραμέτρους εκκίνησης (με άλλα λόγια, μην προσπαθήσετε να βάλετε κάποιες παραμέτρους) και δείτε αν αυτό δουλεύει σωστά. Πολύ πιθανόν να είναι έτσι. Αν όχι μπορείτε να επανεκκινήσετε αργότερα και να δείτε για ειδικές παραμέτρους πουμπορούν να ενημερώσουν το σύστημά σας σχετικά με το  hardware σας. </p>
<p>Πληροφορία για αρκετές παραμέτρους εκκίνησης μπορεί να βρεθούν στο <a class="ulink" href="http://www.tldp.org/HOWTO/BootPrompt-HOWTO.html" target="_top"> Linux BootPrompt HOWTO</a>, που περιέχει και χρήσιμες υποδείξεις για δύσκολο hardware. Η παρούσα ενότητα περιέχει μόνο ένα περίγραμμα για τις πιογνωστές (διαδεδομένες) παραμέτρους. Μερικά συνηθισμένα προβλήματα περιλαμβάνονταιπαρακάτω στο <a class="xref" href="ch05s04.html" title="5.4. Ανίχνευση λαθών της Διαδικασίας Εγκατάστασης">Τμήμα 5.4, «Ανίχνευση λαθών της Διαδικασίας Εγκατάστασης »</a>. </p>
<div class="sect2">
<div class="titlepage"><div><div><h3 class="title">
<a name="boot-console"></a>5.3.1. Κονσόλα Εκκίνησης</h3></div></div></div>
<p>Αν η εκκίνηση γίνεται με μια σειριακή κονσόλα, αυτή θα εντοπιστεί, γενικά, από τον πυρήνα αυτόματα. Αν έχετε μια κάρτα οθόνης (framebuffer) και ένα πληκτρολόγιο επίσης συνδεδεμένα με τον υπολογιστή τον οποίο θέλετε να ξεκινήσετε από την σειριακή κονσόλα, πιθανόν να πρέπει να δώσετε το όρισμα <strong class="userinput"><code>console=<em class="replaceable"><code>device</code></em></code></strong> στον πυρήνα, όπου <em class="replaceable"><code>device</code></em> είναι μια σειριακή συσκευή του συστήματός σας, συνήθως κάτι όπως <code class="filename">ttyS0</code>. </p>
<p>Πιθανόν να πρέπει να προσδιορίσετε παραμέτρους για την σειριακή θύρα, τέτοιες όπως η ταχύτητα και η ομοτιμία, για παράδειγμα <strong class="userinput"><code>console=ttyS0,9600n8</code></strong>. Άλλες τυπικές τιμές της ταχύτητας είναι 57600 ή 115200. Βεβαιωθείτε ότι προσδιορίζετε αυτή την επιλογή μετά το <span class="quote">«<span class="quote">---</span>»</span>, ώστε να μπορεί να αντιγραφεί στη ρύθμιση του φορτωτή εκκίνησης για το προς εγκατάσταση σύστημα (αν βεβαίως υποστηρίζεται από τον εγκαταστάτη για τον συγκεκριμένο φορτωτή εκκίνησης). </p>
<p>Για να βεβαιωθείτε ότι ο τύπος του τερματικού που χρησιμοποιείται από τον εγκαταστάτη αντιστοιχεί στον προσομοιωτή του τερματικού σας, μπορείτε να προσθέσετε την παράμετρο <strong class="userinput"><code>TERM=<em class="replaceable"><code>type</code></em></code></strong>. Σημειώστε ότι ο εγκαταστάτης υποστηρίζει μόνο τους ακόλουθους τύπους τερματικών: <code class="literal">linux</code>, <code class="literal">bterm</code>, <code class="literal">ansi</code>, <code class="literal">vt102</code> και <code class="literal">dumb</code>. Αν χρησιμοποιείτε μια κονσόλα IPMI ή ένα εργαλείο προσομοίωσης που δεν παρέχει το ίδιο μετατροπή σε τέτοιους τύπους τερματικών, πχ. QEMU/KVM, μπορείτε να ξεκινήσετε ένα τέτοιο τερματικό μέσα από μια συνεδρία <span class="command"><strong>screen</strong></span>. Αυτό θα πραγματοποιήσει όντως μια μετάφραση σε ένα τερματικό τύπου <code class="literal">screen</code> το οποίο είναι πολύ κοντά σε ένα τερματικό <code class="literal">vt102</code>. </p>
</div>
<div class="sect2">
<div class="titlepage"><div><div><h3 class="title">
<a name="installer-args"></a>5.3.2. Παράμετροι του Εγκαταστάτη του Debian</h3></div></div></div>
<p>Το σύστημα εγκατάστασης αναγνωρίζει μερικές επιπρόσθετες παραμέτρους εκκίνησης<a href="#ftn.idm1405" class="footnote" name="idm1405"><sup class="footnote">[5]</sup></a> που μπορεί να είναι χρήσιμες. </p>
<p>Ένας αριθμός παραμέτρων έχει μια <span class="quote">«<span class="quote">σύντομη μορφή</span>»</span> που βοηθά στην αποφυγή των περιορισμών στις επιλογές της γραμμής εντολών για τον πυρήνα και κάνει την εισαγωγή των παραμέτρων ευκολότερη. Αν μια παράμετρος έχει μια τέτοια σύντομη μορφή, θα αναγράφεται σε αγκύλες μετά την (κανονική) πλήρη μορφή της. Παραδείγματα στο παρόν εγχειρίδιο θα χρησιμοποιούν συνήθως και την σύντομη μορφή. </p>
<div class="variablelist"><dl class="variablelist">
<dt><span class="term">debconf/priority (priority) </span></dt>
<dd>
<p>Η παραμέτρος αυτή καθορίζει την χαμηλότερη προτεραιότητα των μηνυμάτων που θα εμφανίζονται. </p>
<p>Η προκαθορισμένη εγκατάσταση χρησιμοποιεί <strong class="userinput"><code>priority=high</code></strong>. Αυτό σημαίνει ότι θα εμφανίζονται μηνύματα τόσο υψηλής όσο και κρίσιμης προτεραιότητας, παραλείπονται όμως μηνύματα μέσης και χαμηλότερης προτεραιότητας. Αν εμφανιστούν προβλήματα, ο εγκαταστάτης προσαρμόζει την προτεραιότητα όπως χρειάζεται. </p>
<p>Αν προσθέσετε την <strong class="userinput"><code>priority=medium</code></strong> σαν παράμετρο εκκίνησης, θα δείτε το μενού εγκατάστασης και θα αποκτήσετε  μεγαλύτερο έλεγχο πάνω στην εγκατάσταση. Όταν χρησιμοποιείται η <strong class="userinput"><code>priority=low</code></strong> εμφανίζονται όλα τα μηνύματα (αυτό είναι ισοδύναμο με την μέθοδο <span class="emphasis"><em>expert</em></span> για την εγκατάσταση). Με την επιλογή <strong class="userinput"><code>priority=critical</code></strong>, το σύστημα εγκατάστασης θα εμφανίσει μόνο τα κρίσιμα μηνύματα και θα προσπαθήσει να κάνει το "σωστό" χωρίς μεγάλη "φασαρία". </p>
</dd>
<dt><span class="term">DEBIAN_FRONTEND </span></dt>
<dd>
<p>Αυτή η παράμετρος εκκίνησης ελέγχει τον τύπο της διεπαφής χρήστη που θα χρησιμοποιηθεί από τον εγκαταστάτη. Οι πιθανές αυτή την στιγμή ρυθμίσεις της παραμέτρου είναι:</p>
<div class="itemizedlist"><ul class="itemizedlist" type="disc">
<li class="listitem"><p><strong class="userinput"><code>DEBIAN_FRONTEND=noninteractive</code></strong></p></li>
<li class="listitem"><p><strong class="userinput"><code>DEBIAN_FRONTEND=text</code></strong></p></li>
<li class="listitem"><p><strong class="userinput"><code>DEBIAN_FRONTEND=newt</code></strong></p></li>
<li class="listitem"><p><strong class="userinput"><code>DEBIAN_FRONTEND=gtk</code></strong></p></li>
</ul></div>
<p>. H προεπιλεγμένη τιμή είναι η<strong class="userinput"><code>DEBIAN_FRONTEND=newt</code></strong>. Η επιλογή <strong class="userinput"><code>DEBIAN_FRONTEND=text</code></strong> είναι ίσως προτιμότερη για εγκαταστάσεις με σειριακή κονσόλα. Μερικά εξειδικευμένα είδη μέσων εγκατάστασης πιθανόν να προσφέρουν μια περιορισμένη ποικιλία διεπαφών, αλλά οι διεπαφές <strong class="userinput"><code>newt</code></strong> και <strong class="userinput"><code>text</code></strong> είναι διαθέσιμες στα περισσότερα από τα προεπιλεγμένα μέσα εγκατάστασης. Σε αρχιτεκτονικές που την υποστηρίζουν, ο γραφικός εγκαταστάτης χρησιμοποιεί την επιλογή <strong class="userinput"><code>gtk</code></strong>. </p>
</dd>
<dt><span class="term">BOOT_DEBUG </span></dt>
<dd>
<p>Θέτοντας αυτήν την παράμετρο εκκίνησης ίση με 2 θα προκαλέσετε την λεπτομερή καταγραφή της διαδικασίας εκκίνησης του εγκαταστάτη. Δίνοντάς της την τιμή 3 θα καταστήσει διαθέσιμα κελύφη αποσφαλατωσης σε διάφορα στρατηγικά σημεία κατά την διαδικασία εγκατάστασης.(Βγείτε από τα κελύφη αυτά για να συνεχίσετε την διαδικασία εκκίνησης). </p>
<div class="variablelist"><dl class="variablelist">
<dt><span class="term"><strong class="userinput"><code>BOOT_DEBUG=0 </code></strong></span></dt>
<dd><p>Αυτή είναι η προκαθορισμένη επιλογή.</p></dd>
<dt><span class="term"><strong class="userinput"><code>BOOT_DEBUG=1 </code></strong></span></dt>
<dd><p>Πιο αναλυτική από το συνηθισμένο.</p></dd>
<dt><span class="term"><strong class="userinput"><code>BOOT_DEBUG=2 </code></strong></span></dt>
<dd><p>Άφθονη πληροφορία αποσφαλμάτωσης.</p></dd>
<dt><span class="term"><strong class="userinput"><code>BOOT_DEBUG=3 </code></strong></span></dt>
<dd><p>Κελύφη εκτελούνται σε διάφορα σημεία στη διαδικασία εκκίνησης επιτρέπονταςλεπτομερειακή αποσφαλμάτωση. Βγείτε από το κέλυφος για να συνεχίσετε κανονικάτην εκκίνηση. </p></dd>
</dl></div>
<p>

</p>
</dd>
<dt>
<span class="term">log_host, </span><span class="term">log_port</span>
</dt>
<dd><p>Αυτό κάνει τον εγκαταστάτη να στέλνει μηνύματα καταγραφής αρχείου σε ένα απομακρυσμένο δαίμονα syslog στο μηχάνημα και τη θύρα που προσδιορίζονται καθώς και σε ένα τοπικό αρχείο. Αν δεν προσδιοριστεί, η θύρα είναι η προκαθορισμένη για το syslog θύρα 514.  </p></dd>
<dt><span class="term">lowmem</span></dt>
<dd><p>Μπορεί να χρησιμοποιηθεί για την αναγκαστική εκκίνηση του εγκαταστάτη σε ένα επίπεδο ελάχιστης μνήμης (lowmem) υψηλότερο από αυτό που ορίζει ο εγκαταστάτης σαν προεπιλογή με βάση την διαθέσιμη μνήμη. Πιθανές τιμές είναι οι 1 και 2. Δείτε επίσης  <a class="xref" href="ch06s03.html#lowmem" title="6.3.1.1. Κατάσταση ελέγχου διαθέσιμης / περιορισμένης μνήμης">Τμήμα 6.3.1.1, «Κατάσταση ελέγχου διαθέσιμης / περιορισμένης μνήμης»</a>. </p></dd>
<dt><span class="term">noshell</span></dt>
<dd><p>Αποτρέπει τη διάθεση από τον εγκαταστάτη διαδραστικών κελυφών στα τερματικά tty2 και tty3. Χρήσιμο στην περίπτωση εγκαταστάσεων που δεν παρακολουθούνται και όπου η φυσική ασφάλεια είναι περιορισμένη. </p></dd>
<dt><span class="term">debian-installer/framebuffer (fb) </span></dt>
<dd><p>Μερικές αρχιτεκτονικές χρησιμοποιούν τον framebuffer του πυρήνα για να προσφέρουν την δυνατότητα εγκατάστασης σε διάφορες γλώσσες. Αν ο framebuffer προκαλεί πρόβλημα στο σύστημά σας μπορείτε να απενεργοποιήσετε αυτό το χαρακτηριστικό με την παράμετρο <strong class="userinput"><code>vga=normal</code></strong> <strong class="userinput"><code>fb=false</code></strong>. Ενδεικτικά συμπτώματα προβλήματος είναι διάφορα μηνύματα σφάλματος σχετικά με το bterm ή το bogl, μια λευκή οθόνη, ή ένα πάγωμα της οθόνης μερικά λεπτά από το ξεκίνηματης εγκατάστασης. </p></dd>
<dt><span class="term">debian-installer/theme (θέμα)</span></dt>
<dd><p>Ένα θέμα καθορίζει το πώς θα εμφανίζεται η διεπαφή χρήστη του εγκαταστάτη (χρώματα, εικονίδια κ.λπ.). Τα θέματα που είναι διαθέσιμα διαφέρουν ανάλογα με το frontend. Προς το παρόν τόσο το frontend newt όσο και το gtk έχουν (εκτός από την προεπιλεγμένη εμφάνιση) μόνο ένα επιπλέον θέμα με την ονομασία<span class="quote">«<span class="quote">σκοτεινό (dark)</span>»</span>, που σχεδιάστηκε για χρήστες με προβλήματα όρασης. Ορίστε το θέμα αυτό εκκινώντας το σύστημα με την παράμετρο <strong class="userinput"><code>theme=<em class="replaceable"><code>dark</code></em></code></strong> (γι' αυτό τον λόγο υπάρχει επίσης η συντόμευση πληκτρολογίου <strong class="userinput"><code>d</code></strong> στο μενο εκκίνησης). </p></dd>
<dt><span class="term">netcfg/disable_autoconfig </span></dt>
<dd>
<p>Εξ ορισμού, ο <code class="classname">debian-installer</code> ψάχνει αυτόματα για τη ρύθμιση του δικτύου μέσω αυτόματης ρύθμισης του IPv6 ή του DHCP. Αν η αναζήτηση είναι πετυχημένη, δεν θα έχετε την ευκαιρία να  αναθεωρήσετε και να αλλάξετε τις ρυθμίσεις που έχουν προκύψει. Μπορείτε να περάσετε σε ρύθμιση του δικτύου με το χέρι μόνο σε περίπτωση που η αυτόματη ρύθμιση αποτύχει. </p>
<p>Αν έχετε έναν δρομολογητή IPv6 ή έναν εξυπηρετητή DHCP στο τοπικό σας δίκτυο αλλά θέλετε να τους αποφύγετε επειδή, πχ. δίνουν λάθος απαντήσεις, μπορείτε να χρησιμοποιήσετε την παράμετρο <strong class="userinput"><code>netcfg/disable_autoconfig=true</code></strong> για να αποφύγετε την αυτόματη ρύθμιση του δικτύου (είτε με v4 είτε v6) και να εισάγετε τις πληροφορίες που θέλετε με το χέρι. </p>
</dd>
<dt><span class="term">hw-detect/start_pcmcia </span></dt>
<dd><p>Θέστε την παράμετρο στο <strong class="userinput"><code>false</code></strong> για να αποτρέψετε την εκκίνησητων υπηρεσιών PCMCIA, αν αυτό προκαλεί προβλήματα. Μερικοί φορητοί είναι αρκετάγνωστοί για αυτή την κακή συμπεριφορά. </p></dd>
<dt><span class="term">disk-detect/dmraid/enable (dmraid)</span></dt>
<dd><p>Ορίσετε την τιμή σε <strong class="userinput"><code>true</code></strong> για να ενεργοποιήσετε την υποστήριξη (επίσης ονομαζόμενη και ATA RAID, BIOS RAID ή ψευδο-RAID) δίσκων Serial ATA RAID στον εγκαταστάτη. Σημειώστε ότι η υποστήριξη αυτή είναι προς το παρόν πειραματική. Πρόσθετες πληροφορίες μπορούν να βρεθούν στο <a class="ulink" href="https://wiki.debian.org/DebianInstaller/" target="_top">Debian Installer Wiki</a>. </p></dd>
<dt><span class="term">preseed/url (url) </span></dt>
<dd><p>Προσδιορίστε τον σύνδεσμο ενός αρχείου προρυθμίσεων που μπορείτε να κατεβάσετε και να χρησιμοποιήσετε για την αυτοματοποίηση της εγκατάστασης. Δείτε το <a class="xref" href="ch04s06.html" title="4.6. Αυτόματη Εγκατάσταση">Τμήμα 4.6, «Αυτόματη Εγκατάσταση»</a>. </p></dd>
<dt><span class="term">preseed/file (file) </span></dt>
<dd><p>Προσδιορίστε την διαδρομή για ένα αρχείο προρυθμίσεων που μπορείτε να φορτώσετε για την αυτοματοποίηση της εγκατάστασης. Δείτε το <a class="xref" href="ch04s06.html" title="4.6. Αυτόματη Εγκατάσταση">Τμήμα 4.6, «Αυτόματη Εγκατάσταση»</a>. </p></dd>
<dt><span class="term">preseed/interactive</span></dt>
<dd><p>Ορίστε την τιμή σαν <strong class="userinput"><code>true</code></strong> για την εμφάνιση ερωτήσεων ακόμα και αν αυτές έχουν προρυθμιστεί. Μπορεί να είναι χρήσιμο για έλεγχο ή εκσφαλμάτωση ενός αρχείου προρυθμίσεων. Σημειώστε ότι αυτό δεν θα έχει επίδραση σε παραμέτρους που δίνονται σαν παράμετροι εκκίνησης, αλλά γι' αυτές μπορεί να χρησιμοποιηθεί μια ειδική σύνταξη. Δείτε το  <a class="xref" href="apbs05.html#preseed-seenflag" title="B.5.2. Χρήση preseeding για την αλλαγή των προκαθορισμένων τιμών">Τμήμα B.5.2, «Χρήση preseeding για την αλλαγή των προκαθορισμένων τιμών»</a> για λεπτομέρειες. </p></dd>
<dt><span class="term">αυτόματη-εγκατάσταση/ενεργοποιημένη (auto)</span></dt>
<dd><p>Η αναβολή ερωτήσεων που συνήθως γίνονται πριν από την προρύθμιση (preseeding0 είναι δυνατή μέχρι την στιγμή που θα έχει γίνει η ρύθμιση του δικτύου. Δείτε την ενότητα <a class="xref" href="apbs02.html#preseed-auto" title="B.2.3. Αυτόματη Κατάσταση (auto)">Τμήμα B.2.3, «Αυτόματη Κατάσταση (auto)»</a> για λεπτομέρειες σχετικά με την χρήση αυτού του γνωρίσματος για την αυτοματοποίηση των εγκαταστάσεων. </p></dd>
<dt><span class="term">finish-install/keep-consoles</span></dt>
<dd><p>Στη διάρκεια εγκαταστάσεων από σειριακή κονσόλα ή κονσόλα διαχείρισης, οι συνηθισμένες εικονικές κονσόλες (VT1 έως VT6) κανονικά απενεργοποιούνται στο αρχείο <code class="filename">/etc/inittab</code>. Θέστε την επιλογή <strong class="userinput"><code>true</code></strong> για να αποτρέψετε κάτι τέτοιο. </p></dd>
<dt><span class="term">ανίχνευση/αποβολή cdrom</span></dt>
<dd>
<p>Εξ ορισμού, πριν την επανεκκίνηση, ο <code class="classname">debian-installer</code> θα αποβάλλει αυτόματα το οπτικό μέσο που χρησιμοποιήθηκε κατά την εγκατάσταση. Αυτό μπορεί να μην είναι απαραίτητο αν το σύστημα δεν ξεκινά αυτόματα από ένα τέτοιο μέσο. Σε μερικές δε περιπτώσεις ίσως είναι και ανεπιθύμητο, για παράδειγμα αν η οπτική συσκευή δεν μπορεί η ίδια να επαναεισάγει αυτόματα το μέσο και ο χρήστης δεν είναι φυσικά παρών εκεί για να το κάνει χειροκίνητα. Αρκετές συσκευές τύπου slim-line, caddy και slot loading δεν μπορούν να ξαναφορτώσουν τα μέσα αυτόματα.  </p>
<p>Θέστε την επιλογή <strong class="userinput"><code>false</code></strong>για να απενεργοποιήσετε την αυτόματη αποβολή του CD και να ξέρετε ότι θα ίσως χρειαστεί να σιγουρευτείτε ότι το σύστημα δεν ξεκινά αυτόματα από την οπτική συσκευή μετά την αρχική εγκατάσταση. </p>
</dd>
<dt><span class="term">base-installer/install-recommends (recommends)</span></dt>
<dd>
<p>Ορίζοντας την επιλογή αυτή σαν <strong class="userinput"><code>false</code></strong>, το σύστημα διαχείρισης πακέτων θα ρυθμιστεί έτσι ώστε να μην εγκαθιστά αυτόματα τέτοια <span class="quote">«<span class="quote">Συνιστώμενα</span>»</span> πακέτα, τόσο στη διάρκεια της εγκατάστασης όσο και για το εγκατεστημμένο σύστημα. Δείτε επίσης την ενότητα <a class="xref" href="ch06s03.html#di-install-base" title="6.3.5. Εγκατάσταση του Βασικού Συστήματος">Τμήμα 6.3.5, «Εγκατάσταση του Βασικού Συστήματος»</a>. </p>
<p>Σημειώστε ότι αυτή η επιλογή σας επιτρέπει να έχετε ένα μικρότερο σύστημα, αλλά μπορεί επίσης να έχει σαν αποτέλεσμα την απώλεια χαρακτηριστικών του συστήματος που συνήθως θα περιμένατε να είναι διαθέσιμα. Πιθανόν να χρειαστεί να εγκαταστήσετε μερικά από τα συνιστώμενα πακέτα με το χέρι για να πετύχετε την πλήρη λειτουργικότητα που θέλετε. Αυτή η επιλογή θα πρέπει λοιπόν να χρησιμοποιηθεί μόνο από πολύ έμπειρους χρήστες. </p>
</dd>
<dt><span class="term">debian-installer/allow_unauthenticated</span></dt>
<dd><p>Εξ ορισμού ο εγκαταστάτης απαιτεί την αυθεντικοποίηση των αποθετηρίων με την χρήση ενός γνωστού κλειδιού gpg. Ορίστε την τιμή <strong class="userinput"><code>true</code></strong> για να απενεργοποιήσετε αυτή την αυθεντικοποίηση. <span class="bold"><strong>Προειδοποίηση: δεν είναι ασφαλής, μη συνιστώμενη.</strong></span> </p></dd>
<dt><span class="term">διάσωση/ενεργοποίηση</span></dt>
<dd><p>Δώστε την τιμή <strong class="userinput"><code>true</code></strong> για να μπείτε σε κατάσταση διάσωσης αντί της διαδικασίας της κανονικής εγκατάστασης. </p></dd>
</dl></div>
</div>
<div class="sect2">
<div class="titlepage"><div><div><h3 class="title">
<a name="preseed-args"></a>5.3.3. Χρήση παραμέτρων εκκίνησης για την απάντηση ερωτήσεων</h3></div></div></div>
<p>Με μερικές εξαιρέσεις, μια τιμή μπορεί να οριστεί στο προτρεπτικό εκκίνησης για οποιαδήποτε ερώτηση που γίνεται στη διάρκεια της εγκατάστασης, αν και στην πραγματικότητα αυτό είναι χρήσιμο μόνο σε συγκεκριμένες περιπτώσεις. Γενικές οδηγίες για το πώς μπορεί να γίνει αυτό μπορούν να βρεθούν στην ενότητα <a class="xref" href="apbs02.html#preseed-bootparms" title="B.2.2. Χρήση παραμέτρων εκκίνησης για την προρύθμιση ερωτήσεων">Τμήμα B.2.2, «Χρήση παραμέτρων εκκίνησης για την προρύθμιση ερωτήσεων»</a>. Μερικά συγκεκριμένα παραδείγματα παραθέτονται στη συνέχεια. </p>
<div class="variablelist"><dl class="variablelist">
<dt>
<span class="term">debian-installer/language (γλώσσα), </span><span class="term">debian-installer/country (χώρα), </span><span class="term">debian-installer/locale (locale) </span>
</dt>
<dd>
<p>Υπάρχουν δύο τρόποι να προσδιορίσετε τη γλώσσα, τη χώρα και τις ρυθμίσεις τοπικοποίησης που θα χρησιμοποποιήσετε για την εγκατάσταση και για το εγκατεστημμένο σύστημα. </p>
<p>Ο πρώτος και ευκολότερος είναι να ορίσετε μόνο την παράμετρο  <code class="literal">locale</code>. Η γλώσσα και η χώρα θα προσδιοριστούν τότε από την τιμή αυτής της παραμέτρου. Μπορείτε για παράδειγμα να χρησιμοποιήσετε <strong class="userinput"><code>locale=de_CH</code></strong> για να επιλέξετε τα Γερμανικά σαν γλώσσα και την Ελβετία σαν χώρα.(Η παράμετρος <code class="literal">de_CH.UTF-8</code> θα οριστεί τότε σαν η προκαθορισμένη τοπικοποίηση για το εγκατεστημένο σύστημα). Ο περιορισμός είναι ότι δεν μπορεί κανείς να πετύχει με αυτόν τον τρόπο όλους τους πιθανούς συνδυασμούς γλώσσας, χώρας και ρυθμίσεων τοπικοποίησης. </p>
<p>Ο δεύτερος και πιο ευέλικτος τρόπος είναι να προσδιορίσει κανείς τις παραμέτρους <code class="literal">language</code> και <code class="literal">country</code> ξεχωριστά. Στην περίπτωση αυτή η παράμετρος <code class="literal">locale</code> μπορεί να προστεθεί προαιρετικά για τον προσδιορισμός μιας προκαθορισμένης τοπικοποίησης για το εγκατεστημένο σύστημα. Παράδειγμα: <strong class="userinput"><code>language=en country=DE locale=en_GB.UTF-8</code></strong>. </p>
</dd>
<dt><span class="term">anna/choose_modules (modules) </span></dt>
<dd><p>Μπορεί να χρησιμοποιηθεί για το αυτόματο φόρτωμα συνιστωσών του εγκαταστάτη που δεν φορτώνονται εξ' ορισμού. Παραδείγματα προαιρετικών συνιστωσών που μπορεί να είναι χρήσιμες είναι οι <code class="classname">openssh-client-udeb</code> (ώστε να μπορείτε να χρησιμοποιείτε την εντολή <span class="command"><strong>scp</strong></span> κατά την εγκατάσταση) <span class="phrase"> και η <code class="classname">ppp-udeb</code> (δείτε και το <a class="xref" href="apds05.html" title="D.5. Εγκαθιστώντας το Debian GNU/Linux χρησιμοποιώντας PPP over Ethernet (PPPoE)">Τμήμα D.5, «Εγκαθιστώντας το Debian GNU/Linux χρησιμοποιώντας PPP over Ethernet (PPPoE)»</a>)</span>. </p></dd>
<dt><span class="term">netcfg/disable_autoconfig </span></dt>
<dd><p>Ορίστε την τιμή <strong class="userinput"><code>true</code></strong> αν θέλετε να απενεργοποιήσετε την αυτόματη ρύθμιση με IPv6 ή DHCP και να ρυθμίσετε υποχρεωτικά ένα στατικό δίκτυο. </p></dd>
<dt><span class="term">mirror/protocol (protocol) </span></dt>
<dd><p>Εξ' ορισμού ο εγκαταστάτης θα χρησιμοποιήσει το πρωτόκολλο http για το κατέβασμα των αρχείων από τους καθρέφτες του Debian και η αλλαγή αυτής της επιλογής στο πρωτόκολλο ftp δεν είναι εφικτή στη διάρκεια εγκαταστάσεων με συνηθισμένο επίπεδο προτεραιότητας. Θέτοντας αυτήν την παράμετρο σαν <strong class="userinput"><code>ftp</code></strong>, μπορείτε να αναγκάσετε την χρήση του πρωτοκόλλου αυτού από τον εγκαταστάτη. Σημειώστε ότι δεν μπορείτε να διαλέξετε έναν καθρέφτη ftp από κάποια λίστα, αλλά θα πρέπει να εισάγετε το όνομά του με το χέρι. </p></dd>
<dt><span class="term">tasksel:tasksel/first (tasks) </span></dt>
<dd><p>Μπορεί να χρησιμοποιηθεί για την επιλογή ομάδων πακέτων που δεν είναι διαθέσιμα από την διαδραστική λίστα, όπως η ομάδα πακέτων <code class="literal">kde-desktop</code>. Δείτε την ενότητα <a class="xref" href="ch06s03.html#pkgsel" title="6.3.6.2. Επιλογή και εγκατάσταση Λογισμικού">Τμήμα 6.3.6.2, «Επιλογή και εγκατάσταση Λογισμικού»</a> για επιπλέον πληροφορίες. </p></dd>
</dl></div>
</div>
<div class="sect2">
<div class="titlepage"><div><div><h3 class="title">
<a name="module-parms"></a>5.3.4. Πέρασμα παραμέτρων στα αρθρώματα του πυρήνα</h3></div></div></div>
<p>Αν έχετε μεταγλωττίσει οδηγούς στον ίδιον τον πυρήνα, μπορείτε να περάσετε σ' αυτά ορίσματα όπως περιγράφεται στην τεκμηρίωση του πυρήνα. Αν όμως οι οδηγοί έχουν μεταγλωττιστεί σαν αρθρώματα και επειδή τα αρθρώματα φορτώνονται λίγο διαφορετικά στην διάρκεια μιας εγκατάστασης από ότι κατά την εκκίνηση ενός ήδη εγκατεστημμένου συστήματος, δεν είναι δυνατόν να περάσετε ορίσματα στα αρθρώματα όπως θα μπορούσατε να κάνετε συνήθως. Αντίθετα θα πρέπει να χρησιμοποιήσετε μια ειδική σύνταξη που αναγνωρίζεται από τον εγκαταστάτη η οποία διασφαλίζει ότι αυτές οι παράμετροι αποθηκεύονται στα σωστά αρχεία ρυθμίσεων και συνεπώς θα χρησιμοποιηθούν όταν πραγματικά φορτωθούν τα αρθρώματα.Οι παράμετροι επίσης θα μεταφερθούν αυτόματα στις ρυθμίσεις του εγκατεστημμένου συστήματος. </p>
<p>Σημειώστε ότι είναι τώρα αρκετά σπάνιο το να χρειαστεί να περαστούν παράμετροι στα αρθρώματα. Στις περισσότερες περιπτώσεις ο πυρήνας θα μπορεί να εξερευνήσει το υλικό που υπάρχει σε ένα σύστημα και να καθορίσει καλές προεπιλγμένες τιμές κατ' αυτόν τον τρόπο. Παρόλα αυτά, σε μερικές καταστάσεις μπορεί να χρειάζεται ακόμα να καθοριστούν κάποιες παράμετροι με το χέρι. </p>
<p>Η σύνταξη που πρέπει να χρησιμοποιηθεί  </p>
<div class="informalexample"><pre class="screen">3c509.xcvr=3 3c509.irq=10 
</pre></div>
<p>

</p>
</div>
<div class="sect2">
<div class="titlepage"><div><div><h3 class="title">
<a name="module-blacklist"></a>5.3.5. Αποκλεισμός (blacklisting) αρθρωμάτων του πυρήνα</h3></div></div></div>
<p>Μερικές φορές ίσως να είναι αναγκαίο να αποκλείσετε κάποιο άρθρωμα του πυρήνα για να αποτρέψετε το αυτόματο φόρτωμά του από τον πυρήνα και το udev. Ένας λόγος γι' αυτό μπορεί να είναι ότι κάποιο συγκεκριμένο άρθρωμα προκαλεί προβλήματα για το υλικό του συστήματός σας. Επίσης μερικές φορές ο πυρήνας παραθέτει δυο διαφορετικούς οδηγούς για την ίδια συσκευή. Αυτό μπορεί να προκαλέσει την μη σωστή λειτουργία της συσκευής αν υπάρχει σύγκρουση μεταξύ των οδηγών ή αν φορτωθεί πρώτα ο λάθος οδηγός. </p>
<p>Μπορείτε να αποκλείσετε (blacklist) ένα άρθρωμα χρησιμοποιώντας την ακόλουθη σύνταξη: <strong class="userinput"><code><em class="replaceable"><code>module_name</code></em>.blacklist=yes</code></strong>. Αυτό θα έχει σαν αποτέλεσμα την συμπερίληψη του αρθρώματος στο αρχείο <code class="filename">/etc/modprobe.d/blacklist.local</code> τόσο στη διάρκεια της εγκατάστασης όσο και για το εγκατεστημένο σύστημα. </p>
<p>Σημειώστε ότι ένα άρθρωμα μπορεί και πάλι να φορτωθεί από το ίδιο το σύστημα εγκατάστασης. Μπορείτε να το αποτρέψετε αυτό να συμβεί τρέχοντας την εγκατάσταση σε κατάσταση έμπειρου χρήστη και αποεπιλέγοντας το συγκεκριμένο άρθρωμα από τη λίστα των αρθρωμάτων που εμφανίζεται στις φάσεις ανίχνευσης του υλικού. </p>
</div>
<div class="footnotes">
<br><hr width="100" align="left">
<div id="ftn.idm1405" class="footnote"><p><a href="#idm1405" class="para"><sup class="para">[5] </sup></a>  Με πρόσφατους πυρήνες (2.6.9 και μεταγενέστερους) μπορείτε να χρησιμοποιήσετε 32 επιλογές γραμμής εντολών και 32 επιλογές περιβάλλοντος. Αν ξεπεράσετε αυτούς τους αριθμούς, ο πυρήνας θα περάσει σε κατάσταση "πανικού". Υπάρχει επίσης ένα όριο 255 χαρακτήρων για ολόκληρη τη γραμμή εντολών του πυρήνα, οτιδήποτε παραπάνω από αυτό το όριο θα περικοπεί σιωπηρά.</p></div>
</div>
</div>
<div class="navfooter">
<hr>
<table width="100%" summary="Navigation footer">
<tr>
<td width="40%" align="left">
<a accesskey="p" href="ch05s02.html"><img src="images/prev.png" alt="Προηγ"></a> </td>
<td width="20%" align="center"><a accesskey="u" href="ch05.html"><img src="images/up.png" alt="Πάνω"></a></td>
<td width="40%" align="right"> <a accesskey="n" href="ch05s04.html"><img src="images/next.png" alt="Επόμενο"></a>
</td>
</tr>
<tr>
<td width="40%" align="left" valign="top">5.2. Προσβασιμότητα </td>
<td width="20%" align="center"><a accesskey="h" href="index.html"><img src="images/home.png" alt="Αρχή"></a></td>
<td width="40%" align="right" valign="top"> 5.4. Ανίχνευση λαθών της Διαδικασίας Εγκατάστασης </td>
</tr>
</table>
</div>
</body>
</html>
