<html>
<head>
<meta http-equiv="Content-Type" content="text/html; charset=UTF-8">
<title>A.2. Ξεκινώντας τον Εγκαταστάτη</title>
<link rel="stylesheet" type="text/css" href="install.css">
<meta name="generator" content="DocBook XSL Stylesheets Vsnapshot">
<link rel="home" href="index.html" title="Οδηγός Εγκατάστασης Debian GNU/Linux">
<link rel="up" href="apa.html" title="Παράρτημα A. Οδηγός εγκατάστασης">
<link rel="prev" href="apas01.html" title="A.1. Προκαταρκτικά">
<link rel="next" href="apas03.html" title="A.3. Εγκατάσταση">
</head>
<body bgcolor="white" text="black" link="#0000FF" vlink="#840084" alink="#0000FF">
<div class="navheader">
<table width="100%" summary="Navigation header">
<tr><th colspan="3" align="center">A.2. Ξεκινώντας τον Εγκαταστάτη</th></tr>
<tr>
<td width="20%" align="left">
<a accesskey="p" href="apas01.html"><img src="images/prev.png" alt="Προηγ"></a> </td>
<th width="60%" align="center">Παράρτημα A. Οδηγός εγκατάστασης</th>
<td width="20%" align="right"> <a accesskey="n" href="apas03.html"><img src="images/next.png" alt="Επόμενο"></a>
</td>
</tr>
</table>
<hr>
</div>
<div class="sect1">
<div class="titlepage"><div><div><h2 class="title">
<a name="howto-getting-images"></a>A.2. Ξεκινώντας τον Εγκαταστάτη</h2></div></div></div>
<p> Η ομάδα debian-cd παρέχει εικόνες των μέσων εγκατάστασης που χρησιμοποιούν τον <code class="classname">debian-installer</code> στην <a class="ulink" href="https://www.debian.org/CD/" target="_top"> ιστοσελίδα Debian CD/DVD</a>. Για περισσότερες πληροφορίες σχετικά με το από πού μπορείτε να απόκτησετε τις εικόνες εγκατάστασηςδείτε την ιστοσελίδα <a class="xref" href="ch04s01.html" title="4.1. Επίσημες εικόνες εγκατάστασης του Debian GNU/Linux">Τμήμα 4.1, «Επίσημες εικόνες εγκατάστασης του Debian GNU/Linux»</a>. </p>
<p>Μερικές μέθοδοι εγκατάστασης απαιτούν άλλου είδους εικόνες, και όχι αυτές για τα οπτικά μέσα.  Το <a class="xref" href="ch04s02.html#where-files" title="4.2.1. Πού να βρείτε αρχεία της εγκατάστασης">Τμήμα 4.2.1, «Πού να βρείτε αρχεία της εγκατάστασης»</a> εξηγεί πώς να βρείτε εικόνες σε καθρέφτες του Debian. </p>
<p>Τα ακόλουθα τμήματα περιέχουν λεπτομέρειες σχετικά με τις εικόνες που χρειάζονται για κάθε είδος εγκατάστασης. </p>
<div class="sect2">
<div class="titlepage"><div><div><h3 class="title">
<a name="howto-getting-images-cdrom"></a>A.2.1. Οπτικός δίσκος</h3></div></div></div>
<p>Η εικόνα του netinst CD είναι μια δημοφιλής εικόνα που μπορεί να χρησιμοποιηθεί για την εγκατάσταση του bullseye με τον <code class="classname">debian-installer</code>. Αυτή η μέθοδος εγκατάστασης προορίζεται για εκκίνηση από την εικόνα και εγκατάσταση επιπλέον πακέτων μέσω δικτύου, από εκεί προέρχεται και το όνομα <span class="quote">«<span class="quote">netinst</span>»</span>. Η εικόνα περιλαμβάνει τα πακέτα λογισμικού που είναι απαραίτητα για να τρέξει ο εγκαταστάτης και τα βασικά πακέτα για να έχετε ένα βασικό σύστημα της έκδοσης bullseye. Διαφορετικά, αν θέλετε, μπορείτε να απόκτησετε μια εικόνα CD/DVD πλήρους μεγέθους που δεν θα χρειάζεται το δίκτυο για την εγκατάσταση. Θα χρειαστείτε μόνο το πρώτη εικόνα ενός τέτοιου σετ. </p>
<p>Κατεβάστε οποιονδήποτε τύπο προτιμάτε και γράψτε την σ' ένα κενό οπτικό δίσκο. <span class="phrase">Για να εκκινήσετε από τον δίσκο, ίσως χρειαστεί να αλλάξετε τις ρυθμίσεις του BIOS/UEFI, όπως εξηγείται στην ενότητα <a class="xref" href="ch03s06.html#bios-setup" title="3.6.1. Κλήση του μενού ρύθμισης του BIOS/UEFI">Τμήμα 3.6.1, «Κλήση του μενού ρύθμισης του BIOS/UEFI»</a>.</span>  </p>
</div>
<div class="sect2">
<div class="titlepage"><div><div><h3 class="title">
<a name="howto-getting-images-usb"></a>A.2.2. Κλειδί μνήμης USB</h3></div></div></div>
<p>Η εγκατάσταση από αφαιρούμενη συσκευή αποθήκευσης USB είναι επίσης εφικτή.Για παράδειγμα, ένα μικρό κλειδί USB μπορεί να αποτελέσει ένα εύχρηστο μέσο εγκατάστασης του Debian, που μπορεί να σας συνοδεύει παντού. </p>
<p>Ο ευκολότερος τρόπος για να προετοιμάσετε ένα κλειδί μνήμης USB είναι να κατεβάσετε οποιαδήποτε εικόνα CD ή DVD του Debian που να χωράει σ' αυτό και να την γράψετε απευθείας στο κλειδί μνήμης. Φυσικά κάτι τέτοιο θα καταστρέψει οτιδήποτε υπάρχει ήδη στο κλειδί μνήμης. Η διαδικασία αυτή είναι εφικτή επειδή οι εικόνες CD/DVD του Debian είναι εικόνες τύπου <span class="quote">«<span class="quote">isohybrid</span>»</span> που μπορούν να εκκινηθούν τόσο από συσκευές οπτικών μέσων όσο και από συσκευές USB. </p>
<p>Υπάρχουν κι άλλοι, πιο ευέλικτοι, τρόποι προετοιμασίας ενός memory stick ώστε να χρησιμοποιεί τον εγκαταστάτη debian, και είναι εφικτό να το επιτύχετε και για μικρότερου μεγέθους κλειδιά. Για λεπτομέρειες δείτε το <a class="xref" href="ch04s03.html" title="4.3. Προετοιμασία Αρχείων για Εκκίνηση από ένα USB Stick μνήμης">Τμήμα 4.3, «Προετοιμασία Αρχείων για Εκκίνηση από ένα USB Stick μνήμης»</a>. </p>
<p>Αν και η εκκίνηση από ένα μέσο αποθήκευσης USB είναι αρκετά συνηθισμένη σε συστήματα UEFI, η διαδικασία είναι κάπως διαφορετική από αυτό συμβαίνει στον παλιότερο κόσμο του BIOS. Μερικά συστήματα BIOS μπορούν να εκκινήσουν απευθείας δίσκους USB, αλλά μερικά όχι. Ίσως χρειαστεί να ρυθμίσετε το σύστημα BIOS/UEFI ώστε να ενεργοποιήσετε την υποστήριξη συσκευών <span class="quote">«<span class="quote">USB legacy</span>»</span> ή συσκευών <span class="quote">«<span class="quote">Legacy</span>»</span>. Το μενού της επιλογής συσκευής εκκίνησης θα πρέπει να δείξει  <span class="quote">«<span class="quote">removable drive</span>»</span> ή <span class="quote">«<span class="quote">USB-HDD</span>»</span> για να μπορέσετε να εκκινήσετε από μια συσκευή USB. Για βοηθητικές υποδείξεις και λεπτομέρειες δείτε <a class="xref" href="ch05s01.html#usb-boot-x86" title="5.1.1. Εκκίνηση από USB stick μνήμης">Τμήμα 5.1.1, «Εκκίνηση από USB stick μνήμης »</a>. </p>
</div>
<div class="sect2">
<div class="titlepage"><div><div><h3 class="title">
<a name="howto-getting-images-netboot"></a>A.2.3. Εκκίνηση από δίκτυο</h3></div></div></div>
<p>Είναι δυνατόν να εκκινήσετε τον <code class="classname">debian-installer</code> απευθείας από το δίκτυο. Οι διάφορες μέθοδοι για αυτήν τη διαδικασία εξαρτώνται από την αρχιτεκτονική του υπολογιστή και τη ρύθμιση του netboot (συντ. "Δικτυακή Εκκίνηση"). Τα αρχεία στον κατάλογο <code class="filename">netboot/</code> μπορούν να χρησιμοποιηθούν για δικτυακή εκκίνηση του <code class="classname">debian-installer</code>. </p>
<p>Αυτό που είναι ευκολότερο να ρυθμίσετε είναι μάλλον η δικτυακή εκκίνηση PXE. Αποσυμπιέστε το αρχείο <code class="filename">netboot/pxeboot.tar.gz</code> στον κατάλογο <code class="filename">/srv/tftp</code> ή οπουδήποτε είναι κατάλληλο για τον εξυπηρετητή tftp. Ρυθμίστε τον εξυπηρετητή DHCP να περνάει το όνομα <code class="filename">pxelinux.0</code> στους πελάτες, και με λίγη τύχη όλα θα δουλέψουν. Για λεπτομερείς οδηγίες, δείτε το <a class="xref" href="ch04s05.html" title="4.5. Προετοιμασία Αρχείων για δικτυακή εκκίνηση με TFTP">Τμήμα 4.5, «Προετοιμασία Αρχείων για δικτυακή εκκίνηση με TFTP»</a> </p>
</div>
<div class="sect2">
<div class="titlepage"><div><div><h3 class="title">
<a name="howto-getting-images-hard-disk"></a>A.2.4. Εκκίνηση από σκληρό δίσκο</h3></div></div></div>
<p>Είναι δυνατόν να ξεκινήσετε τον εγκαταστάτη χωρίς τη χρήση αφαιρούμενων μέσων αλλά μόνο από έναν υπάρχοντα σκληρό δίσκο, που ίσως να έχει και ένα διαφορετικό λειτουργικό σύστημα. Κατεβάστε τα αρχεία <code class="filename">hd-media/initrd.gz</code>,<code class="filename">hd-media/vmlinuz</code>, και μια εικόνα CD/DVD του Debian στον κατάλογο στο υψηλότερο επίπεδο του σκληρού δίσκου. Σιγουρευτείτε ότι η εικόνα έχει ένα όνομα με κατάληξη <code class="literal">.iso</code>. Τώρα είναι πλέον θέμα εκκίνησης του linux από τον δίσκο μνήμης initrd.<span class="phrase"> Η ενότητα <a class="xref" href="ch05s01.html#boot-initrd" title="5.1.5. Εκκίνηση από το Linux χρησιμοποιώντας το GRUB">Τμήμα 5.1.5, «Εκκίνηση  από το Linux χρησιμοποιώντας το <span class="command"><strong>GRUB</strong></span>»</a> εξηγεί έναν τρόπο για να κάνετε ακριβώς αυτό.</span> </p>
</div>
</div>
<div class="navfooter">
<hr>
<table width="100%" summary="Navigation footer">
<tr>
<td width="40%" align="left">
<a accesskey="p" href="apas01.html"><img src="images/prev.png" alt="Προηγ"></a> </td>
<td width="20%" align="center"><a accesskey="u" href="apa.html"><img src="images/up.png" alt="Πάνω"></a></td>
<td width="40%" align="right"> <a accesskey="n" href="apas03.html"><img src="images/next.png" alt="Επόμενο"></a>
</td>
</tr>
<tr>
<td width="40%" align="left" valign="top">A.1. Προκαταρκτικά </td>
<td width="20%" align="center"><a accesskey="h" href="index.html"><img src="images/home.png" alt="Αρχή"></a></td>
<td width="40%" align="right" valign="top"> A.3. Εγκατάσταση</td>
</tr>
</table>
</div>
</body>
</html>
