<html>
<head>
<meta http-equiv="Content-Type" content="text/html; charset=UTF-8">
<title>1.2. Τι είναι το GNU/Linux;</title>
<link rel="stylesheet" type="text/css" href="install.css">
<meta name="generator" content="DocBook XSL Stylesheets Vsnapshot">
<link rel="home" href="index.html" title="Οδηγός Εγκατάστασης Debian GNU/Linux">
<link rel="up" href="ch01.html" title="Κεφάλαιο 1. Καλώς ήλθατε στο Debian">
<link rel="prev" href="ch01s01.html" title="1.1. Τι είναι το Debian;">
<link rel="next" href="ch01s03.html" title="1.3. Τι είναι το Debian GNU/Linux;">
</head>
<body bgcolor="white" text="black" link="#0000FF" vlink="#840084" alink="#0000FF">
<div class="navheader">
<table width="100%" summary="Navigation header">
<tr><th colspan="3" align="center">1.2. Τι είναι το GNU/Linux;</th></tr>
<tr>
<td width="20%" align="left">
<a accesskey="p" href="ch01s01.html"><img src="images/prev.png" alt="Προηγ"></a> </td>
<th width="60%" align="center">Κεφάλαιο 1. Καλώς ήλθατε στο Debian</th>
<td width="20%" align="right"> <a accesskey="n" href="ch01s03.html"><img src="images/next.png" alt="Επόμενο"></a>
</td>
</tr>
</table>
<hr>
</div>
<div class="sect1">
<div class="titlepage"><div><div><h2 class="title">
<a name="what-is-linux"></a>1.2. Τι είναι το GNU/Linux;</h2></div></div></div>
<p>Το GNU/Linux είναι ένα λειτουργικό σύστημα: μια σειρά προγραμμάτων που σας επιτρέπουν να αλληλεπιδράσετε με τον υπολογιστή σας και να τρέχετε άλλα προγράμματα. </p>
<p>Ένα λειτουργικό σύστημα αποτελείται από διαφορά βασικά προγράμματα που χρειάζεται ο υπολογιστής σας ώστε να επικοινωνεί και να λαμβάνει οδηγίες από τους χρήστες; να διαβάζει και να γράφει δεδομένα σε σκληρούς δίσκους, ταινίες και εκτυπωτές; να ελέγχει τη χρήση της μνήμης; και να τρέχει άλλο λογισμικό. Το πιο σημαντικό κομμάτι ενός λειτουργικού συστήματος είναι ο πυρήνας. Σε ένα σύστημα GNU/Linux, το Linux είναι το συστατικό του πυρήνα.  Το υπόλοιπο σύστημα συνίσταται από άλλα προγράμματα, πολλά από τα οποία έχουν γραφτεί από ή για το Σχέδιο GNU. Επειδή ο πυρήνας Linux δεν αποτελεί από μόνο του ένα λειτουργικό σύστημα που μπορεί να δουλέψει, προτιμούμε τον όρο<span class="quote">«<span class="quote">GNU/Linux</span>»</span> για να αναφερόμαστε σε συστήματα στα οποία πολλοί άνθρωποι αναφέρονται συνήθως σαν <span class="quote">«<span class="quote">Linux</span>»</span>. </p>
<p>Το GNU/Linux έχει φτιαχτεί με πρότυπο το λειτουργικό σύστημα Unix.  Από την αρχή, το GNU/Linux σχεδιάστηκε για να είναι ένα multi-tasking, πολυχρηστικό σύστημα. Αυτά είναι αρκετά για να κάνουν το GNU/Linux διαφορετικό από άλλα γνωστά λειτουργικά συστήματα.  Όμως, το GNU/Linux είναι διαφορετικό περισσότερο από όσο φαντάζεστε. Σε αντίθεση με άλλα λειτουργικά συστήματα, το GNU/Linux δεν ανήκει σε κανέναν. Μεγάλο μέρος της ανάπτυξής του γίνεται από άμισθους εθελοντές. </p>
<p>Η ανάπτυξη αυτού που αργότερα έγινε GNU/Linux ξεκίνησε το 1984, όταν το <a class="ulink" href="https://www.fsf.org/" target="_top">Free Software Foundation</a> άρχισε την ανάπτυξη ενός ελεύθερου λειτουργικού συστήματος τύπου-Unix που ονομάστηκη GNU. </p>
<p>Το <a class="ulink" href="https://www.gnu.org/" target="_top">Σχέδιο GNU</a> έχει αναπτύξει ένα περιεκτικό σύνολο από εργαλεία ελεύθερου λογισμικού που μπορούν να χρησιμοποιηθούν από Unix™ ή τύπου-Unix λειτουργικά συστήματα όπως το GNU/Linux.  Αυτά τα εργαλεία επιτρέπουν στους χρήστες να εκτελούν μια διάφορα καθήκοντα που ποικίλουν από τα πιο πεζά (όπως η αντιγραφή ή η διαγραφή αρχείων από το σύστημα) στα πιο πολύπλοκα (όπως το γράψιμο και η μεταγλώτισση προγραμμάτων ή η εξεζητημένη επεξεργασία για μια ποικιλία τύπων κειμένων). </p>
<p>Αν και είναι πολλές οι ομάδες και τα μεμονωμένα άτομα που έχουν συνεισφέρει στο GNU/Linux, η μεγαλύτερη συνεισφορά προέρχεται ακόμα από το Free Software Foundation, που δημιούργησε όχι μόνο τα περισσότερα από τα εργαλεία που χρησιμοποιούνται στο GNU/Linux, αλλά επίσης τη φιλοσοφία και την κοινότητα που έκανε εφικτή την ύπαρξη του. </p>
<p>Ο <a class="ulink" href="https://www.kernel.org/" target="_top">πυρήνας του Linux </a>πρωτοεμφανίστηκε το 1991, όταν ένας Φινλανδός φοιτητής πληροφορικής, ο Linus Torvalds, ανακοίνωσε μια πρώιμη έκδοση ενός πυρήνα για αντικατάσταση του Minix στην ομάδα Νέων Usenet<strong class="userinput"><code>comp.os.minix</code></strong>.  Δείτε και τη σελίδα του Linux International <a class="ulink" href="https://www.cs.cmu.edu/~awb/linux.history.html" target="_top">Linux History Page</a>. </p>
<p>Ο Linus Torvalds συνεχίζει να συντονίζει τη δουλειά αρκετών εκατοντάδων προγραμματιστών με τη βοήθεια ενός αριθμού συνεργατών που συντηρούν διάφορα υποσυστήματα. Υπάρχει μια επίσημη ιστοσελίδα <a class="ulink" href="https://www.kernel.org/" target="_top">official website</a> για τον πυρήνα του Linux. Πληροφορίες για την λίστα αλληλογραφίας <strong class="userinput"><code>linux-kernel</code></strong> μπορούν να βρεθούν στην σελίδα <a class="ulink" href="https://lkml.org/" target="_top">linux-kernel mailing list FAQ</a>. </p>
<p>Οι χρήστες του GNU/Linux έχουν τεράστια ελευθερία επιλογής για το λογισμικό τους. Για παράδειγμα, μπορούν να διαλέξουν από μια δωδεκάδα διαφορετικών κελυφών εντολών και αρκετά γραφικά περιβάλλοντα γραφείου. Αυτή η επιλογή μοιάζει μαγική στους χρήστες άλλων λειτουργικών συστημάτων, που δεν έχουν συνηθίσει στη σκέψη ότι το κέλυφος ή η επιφάνεια εργασίας είναι κάτι που μπορούν να αλλάξουν. </p>
<p>Το GNU/Linux έχει επίσης λιγότερες πιθανότητες κολλήματος, μεγαλύτερη ικανότητα ταυτόχρονης εκτέλεσης περισσότερων από ένα προγράμματα, και είναι πιο ασφαλές από πολλά λειτουργικά συστήματα. Με τα πλεονεκτήματα αυτά, το Linux είναι το ταχύτερα διαδεδομένο λειτουργικό σύστημα στην αγορά των server συστημάτων. Πρόσφατα, το Linux έχει αρχίσει να γίνεται δημοφιλές και μεταξύ των χρηστών στο σπίτι και τις επιχειρήσεις. </p>
</div>
<div class="navfooter">
<hr>
<table width="100%" summary="Navigation footer">
<tr>
<td width="40%" align="left">
<a accesskey="p" href="ch01s01.html"><img src="images/prev.png" alt="Προηγ"></a> </td>
<td width="20%" align="center"><a accesskey="u" href="ch01.html"><img src="images/up.png" alt="Πάνω"></a></td>
<td width="40%" align="right"> <a accesskey="n" href="ch01s03.html"><img src="images/next.png" alt="Επόμενο"></a>
</td>
</tr>
<tr>
<td width="40%" align="left" valign="top">1.1. Τι είναι το Debian; </td>
<td width="20%" align="center"><a accesskey="h" href="index.html"><img src="images/home.png" alt="Αρχή"></a></td>
<td width="40%" align="right" valign="top"> 1.3. Τι είναι το Debian GNU/Linux;</td>
</tr>
</table>
</div>
</body>
</html>
