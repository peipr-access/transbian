<html>
<head>
<meta http-equiv="Content-Type" content="text/html; charset=UTF-8">
<title>5.4. Ανίχνευση λαθών της Διαδικασίας Εγκατάστασης</title>
<link rel="stylesheet" type="text/css" href="install.css">
<meta name="generator" content="DocBook XSL Stylesheets Vsnapshot">
<link rel="home" href="index.html" title="Οδηγός Εγκατάστασης Debian GNU/Linux">
<link rel="up" href="ch05.html" title="Κεφάλαιο 5. Εκκίνηση του Συστήματος Εγκατάστασης">
<link rel="prev" href="ch05s03.html" title="5.3. Παράμετροι εκκίνησης">
<link rel="next" href="ch06.html" title="Κεφάλαιο 6. Χρησιμοποιώντας τον Εγκαταστάτη του Debian">
</head>
<body bgcolor="white" text="black" link="#0000FF" vlink="#840084" alink="#0000FF">
<div class="navheader">
<table width="100%" summary="Navigation header">
<tr><th colspan="3" align="center">5.4. Ανίχνευση λαθών της Διαδικασίας Εγκατάστασης </th></tr>
<tr>
<td width="20%" align="left">
<a accesskey="p" href="ch05s03.html"><img src="images/prev.png" alt="Προηγ"></a> </td>
<th width="60%" align="center">Κεφάλαιο 5. Εκκίνηση του Συστήματος Εγκατάστασης</th>
<td width="20%" align="right"> <a accesskey="n" href="ch06.html"><img src="images/next.png" alt="Επόμενο"></a>
</td>
</tr>
</table>
<hr>
</div>
<div class="sect1">
<div class="titlepage"><div><div><h2 class="title">
<a name="boot-troubleshooting"></a>5.4. Ανίχνευση λαθών της Διαδικασίας Εγκατάστασης </h2></div></div></div>
<div class="sect2">
<div class="titlepage"><div><div><h3 class="title">
<a name="unreliable-cd"></a>5.4.1. Αξιοπιστία των οπτικών μέσων</h3></div></div></div>
<p>Μερικές φορές, ιδιαίτερα με παλιότερους οδηγούς, είναι πιθανόν να αποτύχει η εκκίνηση του εγκαταστάτη από έναν οπτικό δίσκο. Ο εγκαταστάτης είναι πιθανόν — ακόμα και μετά την επιτυχημένη εκκίνηση από έναν τέτοιο δίσκο — να αποτύχει να τον αναγνωρίσει ή να επιστρέψει σφάλματα κατά την ανάγνωσή του στη διάρκεια της εγκατάστασης. </p>
<p>Υπάρχουν πολλές διαφορετικές αιτίες γι' αυτά τα προβλήματα. Μπορούμε μόνο να παραθέσουμε εδώ μερικά συνηθισμένα ζητήματα και να δώσουμε γεινικές συστάσεις για το πώς μπορείτε να τα αντιμετωπίσετε. Τα υπόλοιπα εξαρτώνται από σας. </p>
<p>Υπάρχουν δυο πολύ απλά πράγματα που θα μπορούσατε καταρχήν να δοκιμάσετε. </p>
<div class="itemizedlist"><ul class="itemizedlist" type="disc">
<li class="listitem"><p>Αν ο οπτικός δίσκος δεν εκκινεί, ελέγξτε ότι έχει μπει σωστά στη συσκευή και ότι είναι καθαρός. </p></li>
<li class="listitem"><p>Αν ο εγκαταστάτης αποτύχει να αναγνωρίσει τον δίσκο, δοκιμάστε απλά να τρέξετε την επιλογή <span class="guimenuitem">Ανίχνευση και προσάρτηση μέσων εγκατάστασης</span> για δεύτερη φορά. Μερικά προβλήματα σχετικά με DMA που αφορούν πολύ παλιές συσκευές CD-ROM είναι γνωστό ότι επιλύονται με αυτόν τον τρόπο. </p></li>
</ul></div>
<p>

</p>
<p>Αν αυτό δεν έχει αποτέλεσμα, τότε δοκιμάστε τις συστάσεις στις υποενότητες που ακολουθούν. Οι περισσότερες, αλλά όχι όλες, από τις συστάσεις αυτές που συζητούνται εκεί ισχύουν τόσο για CD-ROM όσο και για DVD. </p>
<p>Αν δεν μπορείτε να πετύχετε να γίνει η εγκατάσταση από τον οπτικό δίσκο, δοκιμάστε μια από τις άλλες μεθόδους εγκατάστασης που είναι διαθέσιμες. </p>
<div class="sect3">
<div class="titlepage"><div><div><h4 class="title">
<a name="idm1643"></a>5.4.1.1. Συνηθισμένα προβλήματα</h4></div></div></div>
<div class="itemizedlist"><ul class="itemizedlist" type="disc">
<li class="listitem"><p>Μερικές παλιότερες συσκευές CD-ROM δεν υποστηρίζουν την ανάγνωση από δίσκους που γράφτηκαν σε υψηλές ταχύτητες χρησιμοποιώντας έναν από τους σύγχρονους εγγραφείς CD. </p></li>
<li class="listitem"><p>Μερικές πολύ παλιές συσκευές CD-ROM δεν δουλεύουν σωστά αν είναι ενεργοποιημένη η επιλογή <span class="quote">«<span class="quote">direct memory access</span>»</span> (DMA). </p></li>
</ul></div>
</div>
<div class="sect3">
<div class="titlepage"><div><div><h4 class="title">
<a name="idm1651"></a>5.4.1.2. Πώς να διερευνήσετε και πιθανόν να επιλύσετε μερικά προβλήματα</h4></div></div></div>
<p>Αν ο οπτικός δίσκος αποτυγχάνει να ξεκινήσει, δοκιμάστε μερικές από τις προτάσεις που αναφέρονται παρακάτω. </p>
<div class="itemizedlist"><ul class="itemizedlist" type="disc">
<li class="listitem"><p>Ελέγξτε ότι το BIOS/UEFI του συστήματός σας υποστηρίζει όντως την εκκίνηση από οπτικό δίσκο (κάτι που αποτελεί πρόβλημα μόνο για πολύ παλιά συστήματα) και ότι η εκκίνηση από ένα τέτοιο μέσο είναι ενεργοποιημένη στο BIOS/UEFI. </p></li>
<li class="listitem">
<p>Αν έχετε κατεβάσει μια εικόνα iso, ελέγξτε ότι η υπογραφή md5sum της εικόνας αυτής ταιριάζει με αυτήν που αναγράφεται στο αρχείο  <code class="filename">MD5SUMS</code> που θα πρέπει να υπάρχει στην ίδια θέση από την οποία έχετε κατεβάσει την εικόνα. </p>
<div class="informalexample"><pre class="screen">
$ md5sum <em class="replaceable"><code>debian-testing-i386-netinst.iso</code></em>
a20391b12f7ff22ef705cee4059c6b92 <em class="replaceable"><code>debian-testing-i386-netinst.iso</code></em>
</pre></div>
<p>. Στη συνέχεια, ελέγξτε ότι η υπογραφή md5sum του δίσκου που έχετε εγγράψει ταιριάζει επίσης. Η ακόλουθη εντολή θα πρέπει κανονικά να δουλεύει. Χρησιμοποιεί το μέγεθος της εικόνας για να διαβάσει τον σωστό αριθμό των byte από τον δίσκο. </p>
<div class="informalexample"><pre class="screen">$ dd if=/dev/cdrom | \
&gt; head -c `stat --format=%s <em class="replaceable"><code>debian-testing-i386-netinst.iso</code></em>` | \
&gt; md5sum
a20391b12f7ff22ef705cee4059c6b92  -
262668+0 records in
262668+0 records out
134486016 bytes (134 MB) copied, 97.474 seconds, 1.4 MB/s 
</pre></div>
<p>

  </p>
</li>
</ul></div>
<p>

</p>
<p>Αν, μετά την επιτυχημένη εκκίνηση του εγκαταστάτη, ο οπτικός δίσκος  δεν ανιχνεύεται, μερικές φορές απλά ξαναπροσπαθώντας ίσως λύσει το πρόβλημα. Αν έχετε περισσότερες από μια συσκευές οπτικών δίσκων, δοκιμάστε να βάλετε τον δίσκο στην άλλη συσκευή. Αν αυτό δεν πετύχει ή αν ο δίσκος αναγνωρίζεται αλλά υπάρχουν σφάλματα στην ανάγνωσή του, δοκιμάστε αυτά που προτείνονται παρακάτω. Γι' αυτό απαιτείται μια βασική γνώση του Linux. Για να εκτελέσετε οποιεσδήποτεαπό τις εντολές αυτές, θα πρέπει πρώτα να πάτε στην δεύτερη εικονική κονσόλα (VT2) και να ενεργοποιήσετε το κέλυφος σ' αυτήν. </p>
<div class="itemizedlist"><ul class="itemizedlist" type="disc">
<li class="listitem"><p>Πηγαίνετε στην κονσόλα VT4 ή δείτε τα περιεχόμενα του <code class="filename">/var/log/syslog</code> (χρησιμοποιήστε το πρόγραμμα <span class="command"><strong>nano</strong></span> σαν διορθωτή) για να ελέγξετε για οποιαδήποτε συγκεκριμένα μηνύματα σφάλματος. Στη συνέχεια, ελέγξτε επίσης την έξοδο της εντολής <span class="command"><strong>dmesg</strong></span>. </p></li>
<li class="listitem">
<p>Ελέγξτε στην έξοδο της εντολής <span class="command"><strong>dmesg</strong></span> αν αναγνωρίστηκε η συσκευή CD-ROM σας. Θα πρέπει να δείτε κάτι όπως (οι γραμμές δεν θα πρέπει απαραίτητα να είναι συνεχόμενες):</p>
<div class="informalexample"><pre class="screen">
ata1.00: ATAPI: MATSHITADVD-RAM UJ-822S, 1.61, max UDMA/33
ata1.00: configured for UDMA/33
scsi 0:0:0:0: CD-ROM            MATSHITA DVD-RAM UJ-822S  1.61 PQ: 0 ANSI: 5
sr0: scsi3-mmc drive: 24x/24x writer dvd-ram cd/rw xa/form2 cdda tray
cdrom: Uniform CD-ROM driver Revision: 3.20
</pre></div>
<p> Αν δεν δείτε κάτι ανάλογο, τότε υπάρχει πιθανότητα ο ελεγκτής στον οποίον είναι συνδεδεμένη η συσκευή σας να μην αναγνωρίζεται ή να μην υποστηρίζεται καθόλου. Αν ξέρετε ποιος οδηγός απαιτείται για τον ελεγκτή αυτόν, μπορείτε να δοκιμάσετε να τον φορτώσετε με το χέρι χρησιμοποιοώντας την εντολή  <span class="command"><strong>modprobe</strong></span>. </p>
</li>
<li class="listitem"><p>Ελέγξτε ότι υπάρχει ένας κόμβος συσκευής για την συσκευή οπτικών δίσκων στον κατάλογο <code class="filename">/dev/</code>. Στο προηγούμενο παράδειγμα, αυτός θα πρέπει να είναι <code class="filename">/dev/sr0</code>. Θα πρέπει επίσης να υπάρχει ένας κόμβος <code class="filename">/dev/cdrom</code>. </p></li>
<li class="listitem">
<p>Χρησιμοποιήστε την εντολή  <span class="command"><strong>mount</strong></span> για να ελέγξετε αν ο οπτικός δίσκος έχει ήδη προσαρτηθεί· αν όχι, προσπαθήστε να τον προσαρτήσετε με το χέρι: </p>
<div class="informalexample"><pre class="screen">
$ mount /dev/<em class="replaceable"><code>hdc</code></em> /cdrom
</pre></div>
<p>. Ελέγξτε αν υπάρχουν οποιαδήποτε μηνύματα σφάλματος μετά την εκτέλεση της εντολής αυτής. </p>
</li>
<li class="listitem">
<p>Ελέγξτε αν η επιλογή DMA είναι ενεργοποιημένη σ' αυτή τη φάση:</p>
<div class="informalexample"><pre class="screen">
$ cd /proc/<em class="replaceable"><code>ide</code></em>/<em class="replaceable"><code>hdc</code></em>
$ grep using_dma settings
using_dma      1       0       1       rw
</pre></div>
<p> Το <span class="quote">«<span class="quote">1</span>»</span> μετά στην πρώτη στήλη μετά το <code class="literal">using_dma</code> σημαίνει ότι είναι ενεργοποιημένη. Αν είναι, προσπαθήστε να την απενεργοποιήσετε:</p>
<div class="informalexample"><pre class="screen">
$ echo -n "using_dma:0" &gt;settings
</pre></div>
<p>. Βεβαιωθείτε ότι βρίσκεστε στον κατάλογο με το όνομα που αντιστοιχεί στην συσκευή οπτικών δίσκων σας. </p>
</li>
<li class="listitem"><p>Αν υπάρχουν οποιαδήποτε προβλήματα κατά την εγκατάσταση, δοκιμάστε να ελέγξετε την ακεραιότητα των μέσων εγκατάστασης χρησιμοποιώντας την επιλογή κοντά στο τέλος του κύριου μενού του εγκαταστάτη. Αυτή η επιλογή μπορεί επίσης να χρησιμοποιηθεί σαν μια γενική δοκιμασία για το αν ο δίσκος μπορεί να αναγνωστεί αξιόπιστα. </p></li>
</ul></div>
<p>

</p>
</div>
</div>
<div class="sect2">
<div class="titlepage"><div><div><h3 class="title">
<a name="idm1703"></a>5.4.2. Ρύθμιση της εκκίνησης</h3></div></div></div>
<p>Εάν έχετε προβλήματα και ο πυρήνας δεν αποκρίνεται κατά τη διάρκεια της διαδικασίας εκκίνησης, δεν αναγνωρίζει περιφερειακά που έχετε, ή δεν αναγνωρίζονται οδηγοί όπως πρέπει, το πρώτο πράγμα που πρέπει να ελέγξετε είναι οι παράμετροι εκκίνησης, όπως περιγράφεται στο <a class="xref" href="ch05s03.html" title="5.3. Παράμετροι εκκίνησης">Τμήμα 5.3, «Παράμετροι εκκίνησης»</a>. </p>
<p>Σε μερικές περιπτώσεις, μπορεί να προκληθούν κάποιες δυσλειτουργίες εξαιτίας της απουσίας αρχείων firmware (δείτε σχετικά τις ενότητες <a class="xref" href="ch02s02.html" title="2.2. Συσκευές που απαιτούν firmware">Τμήμα 2.2, «Συσκευές που απαιτούν firmware»</a> και <a class="xref" href="ch06s04.html" title="6.4. Φόρτωση λογισμικού firmware που απουσιάζει">Τμήμα 6.4, «Φόρτωση λογισμικού firmware που απουσιάζει»</a>). </p>
</div>
<div class="sect2">
<div class="titlepage"><div><div><h3 class="title">
<a name="idm1710"></a>5.4.3. Σύνθεση Ομιλίας με Λογισμικό</h3></div></div></div>
<p>Αν η σύνθεση ομιλίας με λογισμικό δεν λειτουργεί, το πιο πιθανό είναι να υπάρχει κάποιο πρόβλημα με την κάρτα ήχου, συνήθως είτε επειδή ο οδηγός για την κάρτα δεν συμπεριλαμβάνεται στον εγκαταστάτη είτε επειδή έχει κάποια μη συνηθισμένα ονόματα για τα επίπεδα του μείκτη ήχου τα οποία είναι σιγασμένα εξ ορισμού. Θα πρέπει στην περίπτωση αυτή να υποβάλλετε μια αναφορά σφάλματος που να περιέχει το αποτέλεσμα των ακόλουθων εντολών, εκτελώντας τες στο ίδιο σύστημα αλλά με ένα σύστημα Linux το οποίο είναι σίγουρο ότι έχει λειτουργικό ήχο (πχ. ένα σύστημα live CD).  </p>
<div class="itemizedlist"><ul class="itemizedlist" type="disc">
<li class="listitem"><p><strong class="userinput"><code>dmesg</code></strong></p></li>
<li class="listitem"><p><strong class="userinput"><code>lspci</code></strong></p></li>
<li class="listitem"><p><strong class="userinput"><code>lsmod</code></strong></p></li>
<li class="listitem"><p><strong class="userinput"><code>amixer</code></strong></p></li>
</ul></div>
<p>

</p>
</div>
<div class="sect2">
<div class="titlepage"><div><div><h3 class="title">
<a name="i386-boot-problems"></a>5.4.4. Συνηθισμένα προβλήματα εγκατάστασης στην αρχιτεκτονική <span class="phrase">64-bit PC</span> </h3></div></div></div>
<p>Υπάρχουν μερικά συνηθισμένα προβλήματα εγκατάστασης που μπορούν να αποφευχθούν περνώντας συγκεκριμένες παραμέτρους εκκίνησης στον εγκαταστάτη. </p>
<p>Αν η οθόνη σας αρχίσει να εμφανίζει κάποια περίεργη εικόνα κατά την εκκίνηση του πυρήνα, πχ. γίνεται εντελώς λευκή ή εντελώς μαύρη ή δείχνει άσχετα έγχρωμα εικονοστοιχεία, πιθανόν το σύστημά σας να έχει μια προβληματική κάρτα οθόνης που δεν περνάει σωστά στην κατάσταση framebuffer. Μπορείτε τότε να χρησιμοποιήσετε την παράμετρο εκκίνησης <strong class="userinput"><code>fb=false</code></strong> για να απενεργοποιήσετε την κονσόλα framebuffer. Στην περίπτωση αυτή μόνο ένας περιορισμένος αριθμός γλωσσών θα είναι διαθέσιμες κατά την εγκατάσταση, λόγω των περιορισμένων δυνατοτήτων της κονσόλας. Δείτε το <a class="xref" href="ch05s03.html" title="5.3. Παράμετροι εκκίνησης">Τμήμα 5.3, «Παράμετροι εκκίνησης»</a> για λεπτομέρειες. </p>
<div class="sect3">
<div class="titlepage"><div><div><h4 class="title">
<a name="idm1733"></a>5.4.4.1. Πάγωμα του συστήματος κατά το στάδιο ρύθμισης του PCMCIA </h4></div></div></div>
<p>Μερικά πολύ παλιά μοντέλα φορητών υπολογιστών που παράγονται από τη DELL είναι γνωστό ότι παγώνουν μόλις η διαδικασία ανίχνευσης της συσκευής PCMCIA προσπαθεί να προσπελάσει κάποιες διευθύνσεις υλικού. Παρόμοια προβλήματα μπορεί να εμφανιστούν και σε άλλους φορητούς υπολογιστές. Αν αντιμετωπίσετε ένα τέτοιο πρόβλημα και δεν χρειάζεστε την υποστήριξη PCMCIA κατά την εγκατάσταση, μπορείτε να τηναπενεργοποιήσετε χρησιμοποιώντας την παράμετρο εκκίνησης <strong class="userinput"><code>hw-detect/start_pcmcia=false</code></strong>. Μπορείτε τότε να ρυθμίσετε την υποστήριξη PCMCIA μετά την ολοκλήρωση της εγκατάστασης αποκλείοντας την περιοχή των πόρων εκείνων που προκαλούν τα προβλήματα. </p>
<p>Εναλλακτικά μπορείτε να εκκινήσετε τον εγκαταστάτη στην κατάσταση ''έμπειρου χρήστη''. Θα ρωτηθείτε τότε να εισάγετε τις επιλογές για την περιοχή των πόρων που χρειάζεται το υλικό σας. Για παράδειγμα, αν έχετε έναν από τους φορητούς υπόλογιστές Dell που προαναφέρθηκαν, θα πρέπει εδώ να εισάγετε την επιλογή <strong class="userinput"><code>exclude port 0x800-0x8ff</code></strong>. Υπάρχει ακόμα και μια λίστα μερικών κοινών επιλογών για την περιοχή των πόρων στή σελίδα <a class="ulink" href="http://pcmcia-cs.sourceforge.net/ftp/doc/PCMCIA-HOWTO-2.html#ss2.5" target="_top">System resource settings section of the PCMCIA HOWTO</a>. Σημειώστε ότι θα πρέπει να παραλείψετε τα κόμματα, αν υπάρχουν, όταν εισάγετε αυτή την τιμή στον εγκαταστάτη. </p>
</div>
</div>
<div class="sect2">
<div class="titlepage"><div><div><h3 class="title">
<a name="kernel-msgs"></a>5.4.5. Ερμηνεία των μηνυμάτων έναρξης πυρήνα! </h3></div></div></div>
<p>Στη διάρκεια της ακολουθίας της εκκίνησης, μπορεί να δείτε πολλά μηνύματα της μορφής <code class="computeroutput">can't find <em class="replaceable"><code>something</code></em> </code>, ή <code class="computeroutput"> <em class="replaceable"><code>something</code></em> not present</code>, <code class="computeroutput">can't initialize <em class="replaceable"><code>something</code></em> </code>, ή ακόμα και <code class="computeroutput">this driver release depends on <em class="replaceable"><code>something</code></em> </code>. Τα περισσότερα από αυτά τα μηνύματα είναι αβλαβή. Τα βλέπετε επειδή ο πυρήνας του συστήματος εγκατάστασης έχει δημιουργηθεί με σκοπό να τρέχει σε υπολογιστές με πολλές διαφορετικές περιφερειακές συσκευές. Προφανώς κανένας υπολογιστής δεν μπορεί να έχει όλες αυτές τις περιφερειακές συσκευές, οπότε το λειτουργικό σύστημα μπορεί να παράγει κάποια "παράπονα" καθώς ψάχνει για συσκευές που δεν έχετε. Πιθανόν επίσης να δείτε το σύστημα να σταματά για λίγο. Αυτό συμβαίνει όταν το λειτουργικο συστημα περιμένει την αποκριση μιας συσκευής και η συσκευή αυτή δεν είναι παρούσα στο σύστημά σας. Εάν βρίσκετε τον χρόνο εκκίνησης του συστήματος απαράδεκτα μεγάλο, μπορείτε να δημιουργήσετε έναν προσαρμοσμένο πυρήνα αργότερα <span class="phrase">(δείτε την ενότητα <a class="xref" href="ch08s05.html" title="8.5. Δημιουργία (μεταγλώττιση) ενός καινούριου πυρήνα">Τμήμα 8.5, «Δημιουργία (μεταγλώττιση) ενός καινούριου πυρήνα»</a>)</span>. </p>
</div>
<div class="sect2">
<div class="titlepage"><div><div><h3 class="title">
<a name="problem-report"></a>5.4.6. Αναφορά Προβλημάτων της Εγκατάστασης</h3></div></div></div>
<p>Εάν περνάτε με επιτυχία την αρχική φάση εκκίνησης αλλά δεν μπορείτε να ολοκληρώσετε την εγκατάσταση, η επιλογή <span class="guimenuitem">Αποθήκευση αρχείων καταγραφής σφαλμάτων</span> στο μενού μπορεί να είναι χρήσιμη. Σας επιτρέπει να αποθηκεύσετε αρχεία καταγραφής των σφαλμάτων του συστήματος και πληροφορίες των ρυθμίσεων του εγκαταστάτη σε ένα μέσο αποθήκευσης ή να τα κατεβάσετε με έναν φυλλομετρητή ιστοσελίδων. Αυτές οι πληροφορίες μπορεί να σας δώσουν ενδείξεις σχετικά με το τι πήγε λάθος και πώς να τοδιορθώσετε. Αν υποβάλλετε μια αναφορά σφαλμάτων, πιθανόν να θελήσετε να επισυνάψετε αυτές τις πληροφορίες σ'αυτήν. </p>
<p>Άλλα μηνύματα σχετικά με την εγκατάσταση μπορούν να βρεθούν στο <code class="filename">/var/log/</code> στην διάρκεια της εγκατάστασης, και στο <code class="filename">/var/log/debian-installer/</code> μετά την εκκίνηση και είσοδο του υπολογιστή σας στο εγκατεστημένο σύστημα. </p>
</div>
<div class="sect2">
<div class="titlepage"><div><div><h3 class="title">
<a name="submit-bug"></a>5.4.7. Διαδικασία υποβολής Αναφοράς Εγκατάστασης</h3></div></div></div>
<p>Αν εξακολουθείτε να έχετε προβλήματα, παρακαλούμε να υποβάλλετε μια αναφορά εγκατάστασης. Ενθαρρύνουμε την αποστολή τέτοιων αναφορών ακόμα και στην περίπτωση που η εγκατάσταση ήταν πετυχημένη, ώστε να μπορέσουμε να πάρουμε όσο το δυνατόν περισσότερες πληροφορίες για τον μεγαλύτερο αριθμό διαμορφώσεων υλικού. </p>
<p>Σημειώστε ότι η αναφορά της εγκατάστασής σας θα δημοσιευθεί στο Σύστημα Ανίχνευσης Σφαλμάτων του Debian (Debian Bug Tracking System, BTS) και θα προωθηθεί σε μια δημόσια λίστα ηλεκτρονικής αλληλογραφίας. Βεβαιωθείτε ότι χρησιμοποιείτε μια διεύθυνση αλληλογραφίας που δεν σας πειράζει να δημοσιοποιηθεί. </p>
<p>Αν έχετε ένα σύστημα Debian που ήδη λειτουργεί, ο ευκολότερος τρόπος για να στείλετε μια αναφορά εγκατάστασης είναι να εγκαταστήσετε τα πακέτα <code class="classname">nstallation-report</code> και <code class="classname">reportbug</code> (<span class="command"><strong>apt install installation-report reportbug</strong></span>), να ρυθμίσετε το πακέτο <code class="classname">reportbug</code> όπως εξηγείται στην ενότητα <a class="xref" href="ch08s04.html#mail-outgoing" title="8.4.2. Αποστολή αλληλογραφίας εκτός συστήματος">Τμήμα 8.4.2, «Αποστολή αλληλογραφίας εκτός συστήματος»</a>, και να τρέξετε την εντολή <span class="command"><strong>reportbug installation-reports</strong></span>. </p>
<p>Εναλλακτικά, μπορείτε να χρησιμοποιήσετε αυτό το υπόδειγμα όταν συμπληρώνετε αναφορές εγκατάστασης και να τις αρχειοθετήσετε ως αναφορές σφάλματος για το ψευδοπακέτο <code class="classname">installation-reports</code>, αποστέλοντάς τις στην διεύθυνση <code class="email">&lt;<a class="email" href="mailto:submit@bugs.debian.org">submit@bugs.debian.org</a>&gt;</code>. </p>
<div class="informalexample"><pre class="screen">
Package: installation-reports

Boot method: &lt;How did you boot the installer? CD/DVD? USB stick? Network?&gt;
Image version: &lt;Full URL to image you downloaded is best&gt;
Date: &lt;Date and time of the install&gt;

Machine: &lt;Description of machine (eg, IBM Thinkpad R32)&gt;
Processor:
Memory:
Partitions: &lt;df -Tl will do; the raw partition table is preferred&gt;

Output of lspci -knn (or lspci -nn):

Base System Installation Checklist:
[O] = OK, [E] = Error (please elaborate below), [ ] = didn't try it

Initial boot:           [ ]
Detect network card:    [ ]
Configure network:      [ ]
Detect media:           [ ]
Load installer modules: [ ]
Detect hard drives:     [ ]
Partition hard drives:  [ ]
Install base system:    [ ]
Clock/timezone setup:   [ ]
User/password setup:    [ ]
Install tasks:          [ ]
Install boot loader:    [ ]
Overall install:        [ ]

Comments/Problems:

&lt;Description of the install, in prose, and any thoughts, comments
      and ideas you had during the initial install.&gt;
</pre></div>
<p>. Στην αναφορά σφάλματος περιγράψτε ποιό είναι το πρόβλημα, συμπεριλαμβάνοντας το τελευταίο μήνυμα πυρήνα που μπορέσατε να δείτε στην περίπτωση που ο πυρήνας "κρέμασε". Περιγράψτε τα βήματα που ακολουθήσατε και τα οποία έφεραν το σύστημα στην προβληματική κατάσταση. </p>
</div>
</div>
<div class="navfooter">
<hr>
<table width="100%" summary="Navigation footer">
<tr>
<td width="40%" align="left">
<a accesskey="p" href="ch05s03.html"><img src="images/prev.png" alt="Προηγ"></a> </td>
<td width="20%" align="center"><a accesskey="u" href="ch05.html"><img src="images/up.png" alt="Πάνω"></a></td>
<td width="40%" align="right"> <a accesskey="n" href="ch06.html"><img src="images/next.png" alt="Επόμενο"></a>
</td>
</tr>
<tr>
<td width="40%" align="left" valign="top">5.3. Παράμετροι εκκίνησης </td>
<td width="20%" align="center"><a accesskey="h" href="index.html"><img src="images/home.png" alt="Αρχή"></a></td>
<td width="40%" align="right" valign="top"> Κεφάλαιο 6. Χρησιμοποιώντας τον Εγκαταστάτη του Debian</td>
</tr>
</table>
</div>
</body>
</html>
