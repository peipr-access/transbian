<html>
<head>
<meta http-equiv="Content-Type" content="text/html; charset=UTF-8">
<title>1.8. Σχετικά με τα Πνευματικά Δικαιώματα και τις Άδειες Χρήσης</title>
<link rel="stylesheet" type="text/css" href="install.css">
<meta name="generator" content="DocBook XSL Stylesheets Vsnapshot">
<link rel="home" href="index.html" title="Οδηγός Εγκατάστασης Debian GNU/Linux">
<link rel="up" href="ch01.html" title="Κεφάλαιο 1. Καλώς ήλθατε στο Debian">
<link rel="prev" href="ch01s07.html" title="1.7. Οργάνωση αυτού του κειμένου">
<link rel="next" href="ch02.html" title="Κεφάλαιο 2. Απαιτήσεις Συστήματος">
</head>
<body bgcolor="white" text="black" link="#0000FF" vlink="#840084" alink="#0000FF">
<div class="navheader">
<table width="100%" summary="Navigation header">
<tr><th colspan="3" align="center">1.8. Σχετικά με τα Πνευματικά Δικαιώματα και τις Άδειες Χρήσης </th></tr>
<tr>
<td width="20%" align="left">
<a accesskey="p" href="ch01s07.html"><img src="images/prev.png" alt="Προηγ"></a> </td>
<th width="60%" align="center">Κεφάλαιο 1. Καλώς ήλθατε στο Debian</th>
<td width="20%" align="right"> <a accesskey="n" href="ch02.html"><img src="images/next.png" alt="Επόμενο"></a>
</td>
</tr>
</table>
<hr>
</div>
<div class="sect1">
<div class="titlepage"><div><div><h2 class="title">
<a name="idm145"></a>1.8. Σχετικά με τα Πνευματικά Δικαιώματα και τις Άδειες Χρήσης </h2></div></div></div>
<p>Είμαστε βέβαιοι ότι έχετε διαβάσει μερικές από τις άδειες που έρχονται με τα περισσότερα προγράμματα εμπορικού λογισμικού — λένε συνήθως ότι μπορείτε μόνο να αντιγράψετε το λογισμικό σε ένα μοναδικό υπολογιστή. Η άδεια χρήσης αυτού του συστήματος δεν μοιάζει καθόλου μ' αυτές. Σας ενθαρρύνουμε να βάλετε ένα αντίγραφο του Debian GNU/Linux σε κάθε υπολογιστή στο σχολείο σας ή στον τόπο δουλειάς σας. Δανείστε τα μέσα εγκατάστασης που έχετε στους φίλους σας και βοηθήστε τους να το εγκαταστήσουν στους υπολογιστές τους! Μπορείτε ακόμα να φτιάξετε χιλιάδες αντίγραφά τους και να τα <span class="emphasis"><em>πουλήσετε</em></span> — αν και με μερικούς περιορισμούς. Η ελευθερία που έχετε να εγκαταστήσετε και να χρησιμοποιήσετε το σύστημα πηγάζει άμεσα από το γεγονός ότι το Debian βασίζεται σε <span class="emphasis"><em>ελεύθερο λογισμικό</em></span>. </p>
<p>Το να αποκαλείται το λογισμικό <span class="emphasis"><em>ελεύθερο</em></span> δεν σημαίνει ότι δεν καλύπτεται από πνευματικά δικαιώματα ούτε σημαίνει ότι τα μέσα εγκατάστασης που περιέχουν τέτοιο λογισμικό πρέπει να διανέμονται χωρίς χρηματική επιβάρυνση. Εν μέρει, ελεύθερο λογισμικό σημαίνει ότι οι άδειες των μεμονωμένων προγραμμάτων δεν απαιτούν να πληρώσετε για το προνόμιο της διανομής ή της χρήσης αυτών των προγραμμάτων. Ελεύθερο λογισμικό σημαίνει επίσης ότι όχι μόνο μπορεί οποιοσδήποτε να επεκτείνει, να προσαρμόσει και να τροποποιήσει το λογισμικό αλλά ότι μπορεί επίσης να διανείμει τα αποτελέσματα της δουλειάς του. </p>
<div class="note"><table border="0" summary="Note">
<tr>
<td rowspan="2" align="center" valign="top" width="25"><img alt="[Σημείωση]" src="images/note.png"></td>
<th align="left">Σημείωση</th>
</tr>
<tr><td align="left" valign="top"><p>Σημειώστε ότι το Σχέδιο Debian διαθέτει, σαν μια πραγματική προσφορά στους χρήστες του, μερικά πακέτα που δεν πληρούν τα κριτήρια ώστε να είναι ελεύθερα. Αυτά τα πακέτα δεν είναι όμως μέρος της επίσημης διανομής και είναι διαθέσιμα μόνο από τις περιοχές<strong class="userinput"><code>contrib</code></strong> και <strong class="userinput"><code>non-free</code></strong> στους καθρέφτες του Debian ή σε CD/DVD τρίτων, δείτε το <a class="ulink" href="https://www.debian.org/doc/FAQ/" target="_top">Debian FAQ</a> και στην ενότητα <span class="quote">«<span class="quote">The Debian FTP archives</span>»</span> για περισσότερες πληροφορίες σχετικά με τη διάταξη και τα περιεχόμενα των αρχειοθηκών. </p></td></tr>
</table></div>
<p>

</p>
<p>Πολλά από τα προγράμματα στο σύστημα διανέμονται με την άδεια χρήσης <span class="emphasis"><em>GNU</em></span> <span class="emphasis"><em>General Public License</em></span>, που συχνά αναφέρεται απλά σαν <span class="quote">«<span class="quote">the GPL</span>»</span>.Η άδεια GPL απαιτεί να δίνετε τον <span class="emphasis"><em>πηγαίο κώδικα</em></span> των προγραμμάτων όποτε διανέμετε ένα εκτελέσιμο αντίγραφο του προγράμματος. Η πρόνοια αυτή της άδειας διασφαλίζει ότι οποιοσδήποτε χρήστης θα είναι σε θέση να τροποποιήσει το λογισμικό. Εξαιτίας αυτής της πρόνοιας, ο πηγαίος κώδικας <a href="#ftn.idm163" class="footnote" name="idm163"><sup class="footnote">[1]</sup></a> όλων αυτών των προγραμμάτων είναι διαθέσιμος στο σύστημα Debian. </p>
<p>Υπάρχουν αρκετές ακόμα άλλες μορφές διατυπώσεων πνευματικών δικαιωμάτων και αδειών λογισμικού που χρησιμοποιούνται σε προγράμματα στο Debian. Μπορείτε να βρείτε τα δικαιώματα και τις άδειες για κάθε πακέτο που είναι εγκατεστημένο στο σύστημά σας κοιτάζοντας στο αρχείο <code class="filename">/usr/share/doc/<em class="replaceable"><code>package-name</code></em>/copyright </code> μετά την εγκατάσταση του πακέτου αυτού στο σύστημά σας. </p>
<p>Για περισσότερες πληροφορίες σχετικά με τις άδειες και το πώς το Debian προσδιορίζει το αν ένα λογισμικό είναι αρκετά ελεύθερο ώστε να περιληφθεί στην κύρια διανομή, δείτε το <a class="ulink" href="https://www.debian.org/social_contract#guidelines" target="_top">Debian Free Software Guidelines</a>. </p>
<p>Η πιο σημαντική νομική σημείωση είναι ότι το λογισμικό αυτό έρχεται <span class="emphasis"><em>χωρίς καμμιά εγγύηση</em></span>. Οι προγραμματιστές που δημιούργησαν το λογισμικό αυτό το έκαναν προς όφελος της κοινότητας. Δεν παρέχεται καμμιά εγγύηση σχετικά με την καταλληλότητα του λογισμικού αυτού για οποιονδήποτε συγκεκριμένο σκοπό. Όμως, αφού το λογισμικό αυτό είναι ελεύθερο, έχετε την δύναμη να το τροποποιήσετε ώστε να ταιριάξει στις ανάγκες σας — και να χαρείτε τα πλεονεκτήματα από τις αλλάγές που έχουν κάνει άλλοι επεκτείνοντας έτσι το λογισμικό κατά αυτόν τον τρόπο. </p>
<div class="footnotes">
<br><hr width="100" align="left">
<div id="ftn.idm163" class="footnote"><p><a href="#idm163" class="para"><sup class="para">[1] </sup></a> Για πληροφορίες σχετικά με το πώς να εντοπίσετε, να αποσυμπιέσετε και να φτιάξετε εκτελέσιμα από τα πακέτα πηγαίου κώδικα του Debian δείτε το <a class="ulink" href="https://www.debian.org/doc/FAQ/" target="_top">Debian FAQ</a>, και στην ενότητα <span class="quote">«<span class="quote">Basics of the Debian Package Management System</span>»</span>. </p></div>
</div>
</div>
<div class="navfooter">
<hr>
<table width="100%" summary="Navigation footer">
<tr>
<td width="40%" align="left">
<a accesskey="p" href="ch01s07.html"><img src="images/prev.png" alt="Προηγ"></a> </td>
<td width="20%" align="center"><a accesskey="u" href="ch01.html"><img src="images/up.png" alt="Πάνω"></a></td>
<td width="40%" align="right"> <a accesskey="n" href="ch02.html"><img src="images/next.png" alt="Επόμενο"></a>
</td>
</tr>
<tr>
<td width="40%" align="left" valign="top">1.7. Οργάνωση αυτού του κειμένου </td>
<td width="20%" align="center"><a accesskey="h" href="index.html"><img src="images/home.png" alt="Αρχή"></a></td>
<td width="40%" align="right" valign="top"> Κεφάλαιο 2. Απαιτήσεις Συστήματος</td>
</tr>
</table>
</div>
</body>
</html>
