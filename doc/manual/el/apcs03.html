<html>
<head>
<meta http-equiv="Content-Type" content="text/html; charset=UTF-8">
<title>C.3. Προτεινόμενο Σχήμα Διαμέρισης</title>
<link rel="stylesheet" type="text/css" href="install.css">
<meta name="generator" content="DocBook XSL Stylesheets Vsnapshot">
<link rel="home" href="index.html" title="Οδηγός Εγκατάστασης Debian GNU/Linux">
<link rel="up" href="apc.html" title="Παράρτημα C. Δημιουργία κατατμήσεων για το Debian">
<link rel="prev" href="apcs02.html" title="C.2. Το Δέντρο των Καταλόγων">
<link rel="next" href="apcs04.html" title="C.4. Ονόματα συσκευών στο Linux">
</head>
<body bgcolor="white" text="black" link="#0000FF" vlink="#840084" alink="#0000FF">
<div class="navheader">
<table width="100%" summary="Navigation header">
<tr><th colspan="3" align="center">C.3. Προτεινόμενο Σχήμα Διαμέρισης</th></tr>
<tr>
<td width="20%" align="left">
<a accesskey="p" href="apcs02.html"><img src="images/prev.png" alt="Προηγ"></a> </td>
<th width="60%" align="center">Παράρτημα C. Δημιουργία κατατμήσεων για το Debian</th>
<td width="20%" align="right"> <a accesskey="n" href="apcs04.html"><img src="images/next.png" alt="Επόμενο"></a>
</td>
</tr>
</table>
<hr>
</div>
<div class="sect1">
<div class="titlepage"><div><div><h2 class="title">
<a name="idm4016"></a>C.3. Προτεινόμενο Σχήμα Διαμέρισης</h2></div></div></div>
<p>Για νέους χρήστες, συστήματα Debian για προσωπική χρήση, οικιακά συστήματα, και άλλες διαμορφώσεις ενός χρήστη, μια μοναδική κατάτμηση <code class="filename">/</code> (και μια swap) είναι πιθανόν ο ευκολότερος και απλούστερος τρόπος για να ξεκινήσετε. Ο προτεινόμενος τύπος κατάτμησης είναι ext4. </p>
<p>Για συστήματα πολλών χρηστών ή συστήματα με άφθονο χώρο δίσκων είναι καλλίτερο να βάλετε κάθε ένα από τους καταλόγους <code class="filename">/var</code>, <code class="filename">/tmp</code>, και <code class="filename">/home</code> στην δική του κατάτμηση ξεχωριστά από την ριζική κατάτμηση <code class="filename">/</code>. </p>
<p>Πιθανόν να χρειαστείτε και μια ξεχωριστή κατάτμηση για τον κατάλογο <code class="filename">/usr/local</code> αν σκοπεύετε να εγκαταστήσετε πολλά προγράμματα που δεν είναι μέρος της διανομής του Debian. Αν το μηχάνημά σας πρόκειται να είναι ένας εξυπηρετητής αλληλογραφίας ίσως χρειαστεί να κάνετε και τον κατάλογο <code class="filename">/var/mail</code> ξεχωριστή κατάτμηση. Αν φτιάχνετε έναν εξυπηρετητή με πολλούς λογαριασμούς χρηστών, είναι γενικά καλό να έχετε μια ξεχωριστή, μεγάλη κατάτμηση <code class="filename">/home</code>. Γενικά, η διαμόρφωση των κατατμήσεων ποικίλει από υπολογιστή σε υπολογιστή ανάλογα με τις χρήσεις του. </p>
<p>Για πολύ πολύπλοκα συστήματα, θα πρέπει να δείτε την σελίδα <a class="ulink" href="http://www.tldp.org/HOWTO/Multi-Disk-HOWTO.html" target="_top"> Multi Disk HOWTO</a>. Αυτή περιέχει πληροφορίες σε βάθος, που θα ενδιαφέρουν κυρίως τους ISP και ανθρώπους που στήνουν servers. </p>
<p>Όσον αφορά το ζήτημα του μεγέθους της κατάτμησης swap, υπάρχουν πολλές απόψεις. Ένας γενικός κανόνας που δουλεύει αρκετά καλά είναι να έχετε τόση swap όση είναι η φυσική μνήμη του συστήματός σας. Δεν θα πρέπει επίσης, στις περισσότερες περιπτώσεις, να είναι μικρότερη από 512 ΜΒ. Φυσικά υπάρχουν εξαιρέσεις στους κανόνες αυτούς. </p>
<p>Σαν παράδειγμα, ένα παλιότερο μηχάνημα στο σπίτι ,μπορεί να έχει 512ΜΒ μνήμης RAM κι έναν δίσκο SATA 20GB στο <code class="filename">/dev/sda</code>. Πιθανόν να υπάρχει μια κατάτμηση 8GB για ένα άλλο λειτουργικό σύστημα στο <code class="filename">/dev/sda1</code>, μια κατάτμηση 512ΜΒ για swap στο <code class="filename">/dev/sda3</code> και περίπου 11,4GB στην κατάτμηση <code class="filename">/dev/sda2</code> ως κατάτμηση για το Linux. </p>
<p>Για μια ιδέα σχετικά με τον χώρο που καταλαμβάνουν διάφορα καθήκοντα που πιθανόν να σας ενδιαφέρει να προσθέσετε μετά την ολοκλήρωση της εγκατάστασης του (βασικού) συστήματος, κοιτάξτε το <a class="xref" href="apds02.html" title="D.2. Χώρος στο δίσκο που χρειάζεται για τις διάφορες Εργασίες">Τμήμα D.2, «Χώρος στο δίσκο που χρειάζεται για τις διάφορες Εργασίες»</a>. </p>
</div>
<div class="navfooter">
<hr>
<table width="100%" summary="Navigation footer">
<tr>
<td width="40%" align="left">
<a accesskey="p" href="apcs02.html"><img src="images/prev.png" alt="Προηγ"></a> </td>
<td width="20%" align="center"><a accesskey="u" href="apc.html"><img src="images/up.png" alt="Πάνω"></a></td>
<td width="40%" align="right"> <a accesskey="n" href="apcs04.html"><img src="images/next.png" alt="Επόμενο"></a>
</td>
</tr>
<tr>
<td width="40%" align="left" valign="top">C.2. Το Δέντρο των Καταλόγων </td>
<td width="20%" align="center"><a accesskey="h" href="index.html"><img src="images/home.png" alt="Αρχή"></a></td>
<td width="40%" align="right" valign="top"> C.4. Ονόματα συσκευών στο Linux</td>
</tr>
</table>
</div>
</body>
</html>
