<html>
<head>
<meta http-equiv="Content-Type" content="text/html; charset=UTF-8">
<title>3.1. Επισκόπηση της Διαδικασίας Εγκατάστασης</title>
<link rel="stylesheet" type="text/css" href="install.css">
<meta name="generator" content="DocBook XSL Stylesheets Vsnapshot">
<link rel="home" href="index.html" title="Οδηγός Εγκατάστασης Debian GNU/Linux">
<link rel="up" href="ch03.html" title="Κεφάλαιο 3. Πριν την εγκατάσταση του Debian GNU/Linux">
<link rel="prev" href="ch03.html" title="Κεφάλαιο 3. Πριν την εγκατάσταση του Debian GNU/Linux">
<link rel="next" href="ch03s02.html" title="3.2. Σώστε τα Υπάρχοντα Δεδομένα σας!">
</head>
<body bgcolor="white" text="black" link="#0000FF" vlink="#840084" alink="#0000FF">
<div class="navheader">
<table width="100%" summary="Navigation header">
<tr><th colspan="3" align="center">3.1. Επισκόπηση της Διαδικασίας Εγκατάστασης</th></tr>
<tr>
<td width="20%" align="left">
<a accesskey="p" href="ch03.html"><img src="images/prev.png" alt="Προηγ"></a> </td>
<th width="60%" align="center">Κεφάλαιο 3. Πριν την εγκατάσταση του Debian GNU/Linux</th>
<td width="20%" align="right"> <a accesskey="n" href="ch03s02.html"><img src="images/next.png" alt="Επόμενο"></a>
</td>
</tr>
</table>
<hr>
</div>
<div class="sect1">
<div class="titlepage"><div><div><h2 class="title">
<a name="install-overview"></a>3.1. Επισκόπηση της Διαδικασίας Εγκατάστασης</h2></div></div></div>
<p>Καταρχήν μια σημείωση για τις επανεγκαταστάσεις. Με το Debian είναι πολύ σπάνια η περίπτωση που θα χρειαστείτε να κάνετε μια πλήρη επανεγκατάσταση του συστήματός σας. Τις περισσότερες φορές μια βλάβη του σκληρού δίσκου είναι η πιο κοινή αιτία. </p>
<p>Αρκετά άλλα γνωστά λειτουργικά συστήματα μπορεί να απαιτούν μια πλήρη εγκατάσταση μετά από κάποιες κρίσιμες βλάβες ή όταν πρέπει να γίνει αναβάθμιση σε μια καινούρια έκδοση του λειτουργικού. Ακόμα κι αν δεν χρειαστεί να κάνετε μια καινούρια εγκατάσταση, συχνά τα προγράμματα που χρησιμοποιείτε πρέπει να επανεγκατασταθούν για να δουλέψουν σωστά με το καινούριο λειτουργικό σύστημα. </p>
<p>Με το Debian GNU/Linux, είναι πολύ πιο πιθανό ότι το λειτουργικό σας μπορεί να επιδιορθωθεί μάλλον και όχι να αντικατασταθεί αν κάτι πάει λάθος. Οι αναβαθμίσεις ποτέ δεν απαιτούν μια ολοκληρωμένη εγκατάσταση και μπορείτε πάντα να κάνετε επί τόπου αναβάθμιση. Τα προγράμματα είναι επίσης σχεδόν πάντα συμβατά με διαδοχικές εκδόσεις του λειτουργικού συστήματος.Αν μια καινούρια έκδοση ενός προγράμματος απαιτεί πιο πρόσφατο λογισμικό υποστήριξης, το σύστημα πακέτων του Debian σιγουρεύει ότι όλο το απαραίτητο λογισμικό ταυτοποιείται και εγκαθίσταται αυτόματα. Και το γεγονός είναι ότι έχει αφιερωθεί πολύς κόπος ακριβώς στο να μην υπάρχει ανάγκη για επανεγκαταστάσεις, οπότε θεωρήστε την πραγματικά σαν την τελευταία σας λύση. Ο εγκαταστάτης <span class="emphasis"><em>δεν</em></span> έχει σχεδιαστέι για επανεγκατάσταση πάνω από ένα υπάρχον σύστημα. </p>
<p>Αυτό είναι ένα διάγραμμα των βημάτων που θα κάνετε κατά τη διάρκεια της διαδικασίας εγκατάστασης. </p>
<div class="orderedlist"><ol class="orderedlist" type="1">
<li class="listitem"><p>Σώστε οποιαδήποτε δεδομένα ή αρχεία που υπάρχουν ήδη στο δίσκο όπου σκοπεύετε να κάνετε την εγκατάσταση. </p></li>
<li class="listitem"><p>Μαζέψτε πληροφορίες σχετικά με τον υπολογιστή σας και οποιαδήποτε απαραίτητη τεκμηρίωση πριν ξεκινήσετε την εγκατάσταση. </p></li>
<li class="listitem"><p>Εντοπίστε και/ή κατεβάστε το λογισμικό του εγκαταστάτη μαζί με οποιουσδήποτε ειδικούς οδηγούς ή αρχεία firmware που απαιτεί το σύστημά σας. </p></li>
<li class="listitem"><p>Προετοιμάστε μέσα εκκίνησης όπως CD/DVD ή κλειδιά μνήμης USB ή προσφέρετεμια υποδομή δικτυακής εκκίνησης από την οποία να μπορείτε να ξεκινήσετε τον εγκαστάτη. </p></li>
<li class="listitem"><p>Ξεκινήστε το σύστημα εγκατάστασης. </p></li>
<li class="listitem"><p>Επιλέξτε τη γλώσσα εγκατάστασης. </p></li>
<li class="listitem"><p>Ενεργοποιήστε, αν είναι διαθέσιμη, την σύνδεση του δικτύου Ethernet. </p></li>
<li class="listitem"><p>Αν είναι απαραίτητο, αλλάξτε το μέγεθος των κατατμήσεων που υπάρχουν στον σκληρό δίσκο στον οποίο θέλετε να κάνετε την εγκατάσταση ώστε να δημιουργήσετε χώρο για την εγκατάσταση. </p></li>
<li class="listitem"><p>Δημιουργήστε και προσαρτήστε τα τμήματα δίσκου στα οποία θα εγκατασταθεί το Debian. </p></li>
<li class="listitem"><p>Παρακολουθήστε το αυτόματα κατέβασμα/εγκατάσταση/ρύθμιση του  <em class="firstterm">βασικού συστήματος</em>. </p></li>
<li class="listitem"><p>Επιλέξτε και εγκαταστήσετε <em class="firstterm">επιπρόσθετο λογισμικό</em>. </p></li>
<li class="listitem"><p>Εγκαταστήστε έναν  <em class="firstterm">φορτωτή εκκίνησης</em>.που μπορεί να ξεκινήσει το Debian GNU/Linux και/ή το υπάρχον σύστημά σας. </p></li>
<li class="listitem"><p>Φορτώστε το μόλις εγκατεστημένο σύστημα για πρώτη φορά. </p></li>
</ol></div>
<p>Για την αρχιτεκτονική <span class="phrase">64-bit PC</span> έχετε τη δυνατότητα να χρησιμοποιήσετε <span class="phrase">μια</span>   γραφική έκδοση του συστήματος εγκατάστασης. Για περισσότερες πληροφορίες σχετικά μ' αυτόν τον γραφικό εγκαταστάτη, δείτε την ενότητα <a class="xref" href="ch05s01.html#graphical" title="5.1.8. Ο γραφικός Εγκαταστάτης">Τμήμα 5.1.8, «Ο γραφικός Εγκαταστάτης»</a>. </p>
<p>Αν έχετε προβλήματα κατά την εγκατάσταση βοηθάει να ξέρει κανείς ποια πακέτα εμπλέκονται και σε ποια βήματα. Ας παρουσιάσουμε λοιπόν τα προγράμματα-πρωταγωνιστές σε αυτό το "έργο" της εγκατάστασης: </p>
<p>Το λογισμικό του εγκαταστάτη, <code class="classname">debian-installer</code>, είναι το κύριο μέλημα αυτού του εγχειριδίου. Ανιχνεύει το υλικό του συστήματος και φορτώνει τους κατάλληλους οδηγούς, χρησιμοποιεί το <code class="classname">dhcp-client</code> για να δημιουργήσει μια δικτυακή σύνδεση και τρέχει το <code class="classname">debootstrap</code> για να εγκαταστήσει τα πακέτα του βασικού συστήματος και το <code class="classname">tasksel</code> επιτρέποντάς σας να εγκαταστήσετε συγκεκριμένο επιπλέον λογισμικό. Πολλοί ακόμα "ηθοποιοί" παίζουν μικρότερους ρόλους σ' αυτή τη διαδικασία αλλά ο <code class="classname">debian-installer</code> έχει ολοκληρώσει το καθήκον του όταν φορτώσετε το καινούριο σύστημά σας για πρώτη φορά. </p>
<p>Για να προσαρμόσετε το σύστημα στις ανάγκες σας, η εντολή <code class="classname">tasksel</code> σας επιτρέπει να εγκαταστήσετε διάφορες προκαθορισμένες "δέσμες" λογισμικού όπως ένας Web server ή ένα περιβάλλον γραφείου. </p>
<p>Μια σημαντική επιλογή κατά τη διάρκεια της εγκατάστασης είναι το αν εγκαταστήσετε ή όχι ένα γραφικό περιβάλλον επιφάνειας εργασίας, που αποτελείται από το Παραθυρικό Σύστημα Χ και ένα από τα διαθέσιμα γραφικά περιβάλλοντα επιφάνειας εργασίας. Αν δεν επιλέξετε την ομάδα  πακέτων <span class="quote">«<span class="quote">Desktop environment</span>»</span> τότε θα έχετε μόνο ένα σχετικά στοιχειώδες, βασισμένο στην γραμμή εντολών σύστημα. Η εγκατάσταση της ομάδας πακέτων του περιβάλλοντος Επιφάνειας Εργασίας είναι προαιρετική γιατί απαιτεί έναν αρκετά μεγάλο χώρο στον σκληρό δίσκο και επειδή πολλά συστήματα Debian GNU/Linux είναι εξυπηρετητές που στην πραγματικότητα δεν χρειάζονται μια γραφική διεπαφή χρήστη για να κάνουν τη δουλειά τους. </p>
<p>Απλά λοιπόν να έχετε υπόψη σας ότι το Παραθυρικό Σύστημα Χ είναι τελείως ανεξάρτητο από τον <code class="classname">debian-installer</code>, και στην πραγματικότητα είναι πολύ πιο περίπλοκο. Η επίλυση προβλημάτων του Παραθυρικού Συστήματος Χ δεν είναι μέσα στους σκοπούς αυτού του εγχειριδίου. </p>
</div>
<div class="navfooter">
<hr>
<table width="100%" summary="Navigation footer">
<tr>
<td width="40%" align="left">
<a accesskey="p" href="ch03.html"><img src="images/prev.png" alt="Προηγ"></a> </td>
<td width="20%" align="center"><a accesskey="u" href="ch03.html"><img src="images/up.png" alt="Πάνω"></a></td>
<td width="40%" align="right"> <a accesskey="n" href="ch03s02.html"><img src="images/next.png" alt="Επόμενο"></a>
</td>
</tr>
<tr>
<td width="40%" align="left" valign="top">Κεφάλαιο 3. Πριν την εγκατάσταση του Debian GNU/Linux </td>
<td width="20%" align="center"><a accesskey="h" href="index.html"><img src="images/home.png" alt="Αρχή"></a></td>
<td width="40%" align="right" valign="top"> 3.2. Σώστε τα Υπάρχοντα Δεδομένα σας!</td>
</tr>
</table>
</div>
</body>
</html>
