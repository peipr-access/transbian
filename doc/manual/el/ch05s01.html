<html>
<head>
<meta http-equiv="Content-Type" content="text/html; charset=UTF-8">
<title>5.1. Ξεκινώντας τον εγκαταστάτη στην αρχιτεκτονική 64-bit PC</title>
<link rel="stylesheet" type="text/css" href="install.css">
<meta name="generator" content="DocBook XSL Stylesheets Vsnapshot">
<link rel="home" href="index.html" title="Οδηγός Εγκατάστασης Debian GNU/Linux">
<link rel="up" href="ch05.html" title="Κεφάλαιο 5. Εκκίνηση του Συστήματος Εγκατάστασης">
<link rel="prev" href="ch05.html" title="Κεφάλαιο 5. Εκκίνηση του Συστήματος Εγκατάστασης">
<link rel="next" href="ch05s02.html" title="5.2. Προσβασιμότητα">
</head>
<body bgcolor="white" text="black" link="#0000FF" vlink="#840084" alink="#0000FF">
<div class="navheader">
<table width="100%" summary="Navigation header">
<tr><th colspan="3" align="center">5.1. Ξεκινώντας τον εγκαταστάτη στην αρχιτεκτονική <span class="phrase">64-bit PC</span>
</th></tr>
<tr>
<td width="20%" align="left">
<a accesskey="p" href="ch05.html"><img src="images/prev.png" alt="Προηγ"></a> </td>
<th width="60%" align="center">Κεφάλαιο 5. Εκκίνηση του Συστήματος Εγκατάστασης</th>
<td width="20%" align="right"> <a accesskey="n" href="ch05s02.html"><img src="images/next.png" alt="Επόμενο"></a>
</td>
</tr>
</table>
<hr>
</div>
<div class="sect1">
<div class="titlepage"><div><div><h2 class="title">
<a name="idm1084"></a>5.1. Ξεκινώντας τον εγκαταστάτη στην αρχιτεκτονική <span class="phrase">64-bit PC</span>
</h2></div></div></div>
<div class="warning"><table border="0" summary="Warning">
<tr>
<td rowspan="2" align="center" valign="top" width="25"><img alt="[Προειδοποίηση]" src="images/warning.png"></td>
<th align="left">Προειδοποίηση</th>
</tr>
<tr><td align="left" valign="top"><p>Αν έχετε οποιοδήποτε άλλα λειτουργικά συστήματα στο σύστημά σας που επιθυμείτε να διατηρήσετε (διαμόρφωση διπλής εκκίνησης), θα πρέπει να βεβαιωθείτε ότι έχουν τερματιστεί κανονικά <span class="emphasis"><em>πριν</em></span> την εκκίνηση του εγκαταστάτη. Η εγκατάσταση ενός λειτουργικού συστήματος ενώ κάποιο άλλο βρίσκεται σε κατάσταση "νάρκης" (hibernation) (είναι σε "αναστολή" (suspension) στον δίσκο) μπορεί να έχει σαν αποτέλεσμα την απώλεια ή άλλη ζημιά στην κατάσταση του συστήματος υπό αναστολή και οι οποίες θα μπορούσαν να προκαλέσουν προβλήματα κατά την επανεκκίνησή του. </p></td></tr>
</table></div>
<div class="note"><table border="0" summary="Note">
<tr>
<td rowspan="2" align="center" valign="top" width="25"><img alt="[Σημείωση]" src="images/note.png"></td>
<th align="left">Σημείωση</th>
</tr>
<tr><td align="left" valign="top"><p>Για πληροφορίες σχετικά με την εκκίνηση του γραφικού εγκαταστάτη δείτε το <a class="xref" href="ch05s01.html#graphical" title="5.1.8. Ο γραφικός Εγκαταστάτης">Τμήμα 5.1.8, «Ο γραφικός Εγκαταστάτης»</a>. </p></td></tr>
</table></div>
<div class="sect2">
<div class="titlepage"><div><div><h3 class="title">
<a name="usb-boot-x86"></a>5.1.1. Εκκίνηση από USB stick μνήμης </h3></div></div></div>
<p>Αν ο υπολογιστής σας πρόκειται να εκκινηθεί από μια συσκευή USB, αυτός είναι πιθανόν ο ευκολότερος τρόπος για την εγκατάσταση. Υποθέτοντας ότι έχετε κάνει όλες τις προετοιμασίες με βάση τα <span class="phrase"><a class="xref" href="ch03s06.html#boot-dev-select-x86" title="3.6.2. Επιλογή συσκευής εκκίνησης">Τμήμα 3.6.2, «Επιλογή συσκευής εκκίνησης»</a></span> και <a class="xref" href="ch04s03.html" title="4.3. Προετοιμασία Αρχείων για Εκκίνηση από ένα USB Stick μνήμης">Τμήμα 4.3, «Προετοιμασία Αρχείων για Εκκίνηση από ένα USB Stick μνήμης»</a>, συνδέστε απλά το κλειδί USB σε κάποια από τις ελεύθερες θύρες σύνδεσης και επανεκκινήστε τον υπολογιστή. Το σύστημα θα ξεκινήσει και εκτός και αν έχετε χρησιμοποιήσει τον "ευέλικτο" τρόπο για να φτιάξετε το κλειδί και δεν το έχετε ενεργοποιήσει, θα δείτε ένα μενού εκκίνησης σε γραφικό περιβάλλον(σε υλικό που υποστηρίζει το γραφικό περιβάλλον). Εδώ μπορείτε να διαλέξετε διάφορες επιλογές του εγκαταστάτη ή απλά να πατήσετε το <span class="keycap"><strong>Enter</strong></span>. </p>
</div>
<div class="sect2">
<div class="titlepage"><div><div><h3 class="title">
<a name="idm1100"></a>5.1.2. Εκκίνηση από οπτικό δίσκο (CD/DVD)</h3></div></div></div>
<p>Αν έχετε ένα τέτοιο σετ οπτικών δίσκων και αν το μηχάνημά σας υποστηρίζει απευθείας εκκίνηση από αυτά, τότε είστε εντάξει! Απλά <span class="phrase">ρυθμίστε το σύστημά σας για εκκίνηση από έναν οπτικό δίσκο, όπως περιγράφεται στην ενότητα <a class="xref" href="ch03s06.html#boot-dev-select-x86" title="3.6.2. Επιλογή συσκευής εκκίνησης">Τμήμα 3.6.2, «Επιλογή συσκευής εκκίνησης»</a>,</span> εισάγετε τον δίσκο σας στη συσκευή, επανεκκινήστε και προχωρήστε στο επόμενο κεφάλαιο. </p>
<p>Σημειώστε ότι συγκεκριμένοι οπτικοί δίσκοι πιθανόν να απαιτούν συγκεκριμένους οδηγούς και έτσι να μην είναι προσβάσιμες στα πρώτα στάδια της εγκατάστασης. Αν συμβεί λοιπόν ο συνηθισμένος τρόπος εκκίνησης από έναν οπτικό δίσκο να μην δουλέψει για το σύστημά σας, ξαναεπισκεφθείτε το κεφάλαιο αυτό και διαβάστε για πιθανούς εναλλακτικούς πυρήνες και μεθόδους εγκατάστασης που ίσως δουλέψουν στην περίπτωσή σας. </p>
<p>Ακόμα κι αν δεν μπορείτε να εκκινήσετε από τον οπτικό δίσκο, έχετε τη δυνατότητα ίσως να εγκαταστήσετε μέρη του Debian συστήματος και οποιαδήποτε πακέτα θέλετε από έναν τέτοιο δίσκο. Απλά εκκινήστε χρησιμοποιώντας ένα άλλο μέσο και όταν έρθει η στιγμή για να εγκαταστήσετε το λειτουργικό σύστημα, το βασικό σύστημα και οποιαδήποτε επιπλέον πακέτα, υποδείξετε στο σύστημα εγκατάστασης να χρησιμοποιήσει τον οδηγό του οπτικού δίσκου. </p>
<p>Αν έχετε προβλήματα κατά την εκκίνηση, δείτε το <a class="xref" href="ch05s04.html" title="5.4. Ανίχνευση λαθών της Διαδικασίας Εγκατάστασης">Τμήμα 5.4, «Ανίχνευση λαθών της Διαδικασίας Εγκατάστασης »</a>. </p>
</div>
<div class="sect2">
<div class="titlepage"><div><div><h3 class="title">
<a name="boot-win32"></a>5.1.3. Εκκίνηση από Windowse</h3></div></div></div>
<p>Για να ξεκινήσετε τον εγκαταστάτη από τα Windows, μπορείτε είτε να </p>
<div class="itemizedlist"><ul class="itemizedlist" type="disc">
<li class="listitem"><p>αποκτήστε μέσα εγκατάστασης όπως περιγράφεται στην ενότητα <a class="xref" href="ch04s01.html" title="4.1. Επίσημες εικόνες εγκατάστασης του Debian GNU/Linux">Τμήμα 4.1, «Επίσημες εικόνες εγκατάστασης του Debian GNU/Linux»</a><span class="phrase"> ή <a class="xref" href="ch04s03.html" title="4.3. Προετοιμασία Αρχείων για Εκκίνηση από ένα USB Stick μνήμης">Τμήμα 4.3, «Προετοιμασία Αρχείων για Εκκίνηση από ένα USB Stick μνήμης»</a></span> ή </p></li>
<li class="listitem"><p>κατεβάσετε ένα ξεχωριστό εκτελέσιμο αρχείο για Windows, το οποίο είναι διαθέσιμο ως <a class="ulink" href="http://http.us.debian.org/debian/tools/win32-loader/stable/win32-loader.exe" target="_top">tools/win32-loader/stable/win32-loader.exe</a> στους καθρέφτες του Debian. </p></li>
</ul></div>
<p>

</p>
<p>Αν χρησιμοποιείτε ένα οπτικό μέσο εγκατάστασης, θα πρέπει να ξεκινήσει αυτόματα ένα πρόγραμμα προ-εγκατάστασης καθώς εισάγετε τον δίσκο στο σύστημα. Σε περίπτωση που τα Windows δεν ξεκινούν αυτόματα τον δίσκο ή αν χρησιιμοποιείτε ένα κλειδί μνήμης USB, μπορείτε να εκτελέσετε το πρόγραμμα με το χέρι, πηγαινοντας στη συσκευή και τρέχοντας την εντολή <span class="command"><strong>setup.exe</strong></span>. </p>
<p>Μετά την εκκίνηση του προγράμματος, θα σας γίνουν μερικές προκαταρκτικές ερωτήσεις και το σύστημα θα προετοιμαστεί για επανεκκίνηση στον εγκαταστάτη του Debian GNU/Linux. </p>
</div>
<div class="sect2">
<div class="titlepage"><div><div><h3 class="title">
<a name="install-from-dos"></a>5.1.4. Εκκίνηση από το DOS με loadlin</h3></div></div></div>
<p>Εκκινήσετε στο DOS (όχι στα Windows). Για να το κάνετε αυτό, ξεκινήστε για παράδειγμα από έναν δίσκο ανάκτησης  ή διαγνωστικών. </p>
<p>Αν έχετε πρόσβαση στο CD εγκατάστασης, αλλάξτε την τρέχουσα συσκευή στη συσκευή CD-ROM, πχ.  e.g. </p>
<div class="informalexample"><pre class="screen">
d:
</pre></div>
<p> διαφορετικά βεβαιωθείτε ότι έχετε προετοιμάσει ήδη τον σκληρό σας δίσκο με τον τρόπο που εξηγείται στην ενότητα  <a class="xref" href="ch04s04.html#files-loadlin" title="4.4.2. Εκκίνηση του εγκαταστάτη στον σκληρό δίσκο από DOS με χρήση του loadlin">Τμήμα 4.4.2, «Εκκίνηση του εγκαταστάτη στον σκληρό δίσκο από DOS με χρήση του <span class="command"><strong>loadlin</strong></span>»</a>, και αλλάξτε την τρέχουσα συσκευή σε αυτήν του δίσκου αν είναι απαραίτητο. </p>
<p>Μεταβείτε στον υποκατάλογο του τύπου που επιλέξατε, πχ., </p>
<div class="informalexample"><pre class="screen">
cd \install.<code class="filename">amd</code>
</pre></div>
<p> Αν προτιμάτε να χρησιμοποιήσετε τον γραφικό εγκαταστάτη, πηγαίνετε στον υποκατάλογο <code class="filename">gtk</code>. </p>
<div class="informalexample"><pre class="screen">
cd gtk
</pre></div>
<p> Στη συνέχεια, εκτελέστε το <span class="command"><strong>install.bat</strong></span>. Ο πυρήνας θα φορτωθεί και θα ξεκινήσει το σύστημα εγκατάστασης. </p>
</div>
<div class="sect2">
<div class="titlepage"><div><div><h3 class="title">
<a name="boot-initrd"></a>5.1.5. Εκκίνηση  από το Linux χρησιμοποιώντας το <span class="command"><strong>GRUB</strong></span>
</h3></div></div></div>
<p>Για να ξεκινήσετε τον εγκαταστάτη από τον σκληρό δίσκο θα πρέπει πρώτα να κατεβάσετε και να τοποθετήσετε τα απαραίτητα αρχεία όπως περιγράφεται στην ενότητα <a class="xref" href="ch04s04.html" title="4.4. Προετοιμασία των αρχείων για Εκκίνηση από Σκληρό Δίσκο">Τμήμα 4.4, «Προετοιμασία των αρχείων για Εκκίνηση από Σκληρό Δίσκο»</a>. </p>
<p>Για το <span class="command"><strong>GRUB2</strong></span>, θα χρειαστεί να ρυθμίσετε δύο βασικών στοιχεία στο αρχείο <code class="filename">/boot/grub/grub.cfg</code>: </p>
<div class="itemizedlist"><ul class="itemizedlist" type="disc">
<li class="listitem"><p>για τη φόρτωση του εγκαταστάτη <code class="filename">initrd.gz</code> τη στιγμή της εκκίνησης· </p></li>
<li class="listitem"><p>ρυθμίστε ώστε ο πυρήνας <code class="filename">vmlinuz</code> να χρηοποιεί ένα δίσκο μνήμης RAM ως ριζική κατάτμησή του. </p></li>
</ul></div>
<p>

</p>
<p>Μια ρύθμιση για τον εγκαταστάτη θα μπορούσε να είναι για παράδειγμα: </p>
<div class="informalexample"><pre class="screen">menuentry 'New Install' {
insmod part_msdos
insmod ext2
set root='(hd0,msdos1)'
linux /boot/newinstall/vmlinuz
initrd /boot/newinstall/initrd.gz
}
</pre></div>
<p>

</p>
</div>
<div class="sect2">
<div class="titlepage"><div><div><h3 class="title">
<a name="boot-tftp-x86"></a>5.1.6. Εκκίνηση μέσω TFTP</h3></div></div></div>
<p>H εκκίνηση από το δίκτυο προαπαιτεί ότι διαθέτετε μια δικτυακή σύνδεση και έναν δικτυακό TFTP server εκκίνησης (και πιθανόν επίσης έναν εξυπηρετητή DHCP, RARP, ή BOOTP για αυτόματη ρύθμιση του δικτύου). </p>
<p>Η ρύθμιση από την πλευρά του εξυπηρετητή για την υποστήριξη της δικτυακής εκκίνησης περιγράφεται στο <a class="xref" href="ch04s05.html" title="4.5. Προετοιμασία Αρχείων για δικτυακή εκκίνηση με TFTP">Τμήμα 4.5, «Προετοιμασία Αρχείων για δικτυακή εκκίνηση με TFTP»</a>. </p>
<p>Υπάρχουν διάφοροι τρόποι για να κάνετε μια εκκίνηση με TFTP στην αρχιτεκτονική i386. </p>
<div class="sect3">
<div class="titlepage"><div><div><h4 class="title">
<a name="idm1163"></a>5.1.6.1. Κάρτα δικτύου ή μητρική που υποστηρίζουν PXE</h4></div></div></div>
<p>Πιθανόν η κάρτα δικτύου σας (Network Interface Card) ή η μητρική σας να παρέχουν τη λειτουργία εκκίνησης με PXE. Αυτή είναι μια νέα υλοποίηση από την <span class="trademark">Intel</span>™ της εκκίνησης με TFTP. Αν αυτό συμβαίνει, πιθανόν να μπορείτε να ρυθμίσετε το BIOS/UEFI του συστήματος σας ώστε να εκκινεί από το δίκτυο. </p>
</div>
<div class="sect3">
<div class="titlepage"><div><div><h4 class="title">
<a name="idm1167"></a>5.1.6.2. Κάρτα δικτύου (NIC) με δικτυακή bootROM </h4></div></div></div>
<p>Υπάρχει περίπτωση η κάρτα δικτύου σας να παρέχει πιθανόν τη δυνατότητα εκκίνησης με TFTP. </p>
</div>
<div class="sect3">
<div class="titlepage"><div><div><h4 class="title">
<a name="idm1170"></a>5.1.6.3. Etherboot </h4></div></div></div>
<p>Tο <a class="ulink" href="http://www.etherboot.org" target="_top">etherboot project</a> διαθέτει δισκέττες εκκίνησης και ίσως ακόμα bootroms που να πραγματοποιούν μια εκκίνηση με TFTPboot. </p>
</div>
</div>
<div class="sect2">
<div class="titlepage"><div><div><h3 class="title">
<a name="boot-screen"></a>5.1.7. Η οθόνη εκκίνησης</h3></div></div></div>
<p>Όταν ξεκινήσει ο εγκαταστάτης, θα πρέπει να εμφανιστεί μια φιλική οθόνη σε γραφικό περιβάλλον που θα δείχνει το λογότυπο του Debian και ένα μενού: </p>
<div class="informalexample"><pre class="screen">Debian GNU/Linux installer boot menu

Graphical install
Install
Advanced options                            &gt;
Accessible dark contrast installer menu     &gt;
Help
Install with speech synthesis
</pre></div>
<p>

</p>
<div class="note"><table border="0" summary="Note">
<tr>
<td rowspan="2" align="center" valign="top" width="25"><img alt="[Σημείωση]" src="images/note.png"></td>
<th align="left">Σημείωση</th>
</tr>
<tr><td align="left" valign="top"><p>Η εικόνα του γραφικού εγκαταστάτη θα φαίνεται ελαφρά διαφορετική ανάλογα με τον τρόπο που έγινε η εκκίνησγ του υπολογιστή σας (BIOS or UEFI), αλλά θα εμφανιστούν οι ίδιες επιλογές. </p></td></tr>
</table></div>
<p>Με βάση τη μέθοδο εγκατάστασης που χρησιμοποιείτε, η επιλογή <span class="quote">«<span class="quote">Εγκατάσταση σε γραφικό περιβάλλον</span>»</span> μπορεί να μην είναι διαθέσιμη. Εικόνες δύο αρχιτεκτονικών έχουν επιπρόσθετα και μια 64-μπιτη εκδοχή για κάθε επιλογή εγκατάστασης, διπλασιάζοντας σχεδόν τον αριθμό των επιλογών. </p>
<p>Για μια συνηθισμένη εγκατάσταση, επιλέξτε είτε <span class="quote">«<span class="quote">Γραφική εγκατάσταση</span>»</span>  είτε <span class="quote">«<span class="quote">Εγκατάσταση</span>»</span> από το μενού — χρησιμοποιώντας είτε τα βέλη από το πληκτρολόγιό σας είτε πληκτρολογώντας το πρώτο από τα (τονισμένα) γράμματα, — και πατήστε το <span class="keycap"><strong>Enter</strong></span> για να εκκινήσετε τον εγκαταστάτη. Η επιλογή <span class="quote">«<span class="quote">Γραφική εγκατάσταση</span>»</span> είναι προεπιλεγμένη. </p>
<p>Η επιλογή <span class="quote">«<span class="quote">Προχωρημένες επιλογές</span>»</span> παρέχει πρόσβαση σε ένα δεύτερο μενού επιτρέπει την εκκίνηση του εγκαταστάτη σε κατάσταση "ειδικού", σε κατάσταση "διάσωσης" και σε αυτοματοποιημένες εγκαταστάσεις. </p>
<p>Αν επιθυμείτε ή χρειάζεστε να προσθέσετε οποιεσδήποτε παραμέτρους είτε για τον εγκαταστάτη είτε για τον πυρήνα, πατήστε το <span class="keycap"><strong>Tab</strong></span> (εκκίνηση σε BIOS), ή <span class="keycap"><strong>e</strong></span> και το <span class="keycap"><strong>down arrow</strong></span> τρεις φορές και στη συνέχεια το <span class="keycap"><strong>end</strong></span> (εκκίνηση σε UEFI).Αυτό θα εμφανίσει την εντολή εκκίνησης για το επιλεγμένο στοιχείο από το μενού και θα σας επιτρέψει να το επεξεργαστείτε ώστε να ταιριάζει στις ανάγκες σας. Σημειώστε ότι η διάταξη του πληκτρολογίου σ' αυτό το σημείο είναι ακόμα η QWERTY.Οι οθόνες βοήθειας (δείτε στη συνέχεια) παραθέτουν μερικές συνηθισμένες δυνατές επιλογές. Πατήστε το <span class="keycap"><strong>Enter</strong></span> (εκκίνηση σε BIOS) ή το  <span class="keycap"><strong>F10</strong></span> (εκκίνηση σε UEFI) για να εκκινήσετε τον εγκαταστάτη με τις δικές σας επιλογές· πατώντας το <span class="keycap"><strong>Esc</strong></span> θα επιστρέψετε στο μενού εκκίνησης και θα αναιρέσετε όποιες αλλαγές έχετε κάνει. </p>
<p>Το να επιλέξετε <span class="quote">«<span class="quote">Βοήθεια</span>»</span> από το μενού θα έχει σαν αποτέλεσμα την εμφάνιση της πρώτης οθόνης βοήθειας που σας δίνει μια εποπτεία όλων των διαθέσιμων οθονών βοήθειας. Για να επιστρέψετε στο μενού εκκίνησης μετά την εμφάνιση της οθόνης βοήθειας, τυπώστε <span class="quote">«<span class="quote">menu</span>»</span> στο προτρεπτικό εκκίνησης και πατήστε <span class="keycap"><strong>Enter</strong></span>. Όλες οι οθόνες βοήθειας έχουν ένα προτρεπτικό εκκίνησης στο οποίο μπορείτε να πληκτρολογήσετε την εντολή εκκίνησης: </p>
<div class="informalexample"><pre class="screen">
Press F1 for the help index, or ENTER to boot:
</pre></div>
<p> Σε αυτό το προτρεπτικό βοήθειας μπορείτε απλά να πατήσετε το <span class="keycap"><strong>Enter</strong></span> για να ξεκινήσετε τον εγκαταστάτη με τις προκαθορισμένες επιλογές ή να εισάγετε μια συγκεκριμένη εντολή εκκίνησης και, προαιρετικά, παραμέτρους εκκίνησης. Ένας αριθμός τέτοιων παραμέτρων που μπορεί να σας είναι χρήσιμες μπορούν να βρεθούν στις διάφορες οθόνες βοήθειας. Αν όντως προσθέσετε οποιεσδήποτε παραμέτρους στην γραμμή εντολών εκκίνησης, βεβαιωθείτε ότι πληκτρολογείτε πρώτα τη μέθοδο εκκίνησης (η προεπιλεγμένη είναι <strong class="userinput"><code>install</code></strong>) και ένα κενό διάστημα πριν από την πρώτη παράμετρο (πχ. <strong class="userinput"><code>install fb=false</code></strong>). </p>
<div class="note"><table border="0" summary="Note">
<tr>
<td rowspan="2" align="center" valign="top" width="25"><img alt="[Σημείωση]" src="images/note.png"></td>
<th align="left">Σημείωση</th>
</tr>
<tr><td align="left" valign="top"><p>Στο σημείο αυτό υποτίθεται ότι το πληκτρολόγιο έχει την προκαθορισμένη διάταξη Αμερικανικών Αγγλικών. Αυτό σημαινει ότι αν το πληκτρολόγιό σας έχει μια διαφορετική (συγκεκριμένη για την γλώσσα σας) διάταξη, οι χαρακτήρες που θα εμφανίζονται στην οθόνη σας πιθανόν να διαφέρουν από αυτό που θα περιμένατε καθώς πληκτρολογείτε κάποιες παραμέτρους. Η Wikipedia έχει ένα σχήμα της διάταξης US του πληκτρολογίου στον σύνδεσμο  <a class="ulink" href="https://en.wikipedia.org/wiki/Keyboard_layout#United_States" target="_top">schema of the US keyboard layout</a> που μπορεί να χρησιμεύσει σαν αναφορά για την εύρεση των σωστών χαρακτήρων που πρέπει να χρησιμοποιηθούν. </p></td></tr>
</table></div>
<p>
</p>
<div class="note"><table border="0" summary="Note">
<tr>
<td rowspan="2" align="center" valign="top" width="25"><img alt="[Σημείωση]" src="images/note.png"></td>
<th align="left">Σημείωση</th>
</tr>
<tr><td align="left" valign="top">
<p>Αν χρησιμοποιείτε ένα σύστημα του οποίου τι BIOS έχει ρυθμιστεί ώστε να χρησιμοποιεί μια σειριακή κονσόλα, πιθανά να μην μπορείτε να δείτε την αρχική γραφική οθόνη κατά την εκκίνηση του εγκαταστάτη. Πιθανόν να μην δείτε ούτε το μενού εκκίνησης. Το ίδιο μπορεί να συμβεί αν κάνετε την εγκατάσταση του συστήματος μέσω κάποιας συσκευής απομακρυσμένης διαχείρισης που παρέχει μόνο ένα κειμενικό interface στην κονσόλα VGA. Παραδείγματα τέτοιων συσκευών περιλαμβάνουν την κονσόλα κειμένου του <span class="quote">«<span class="quote">integrated Lights Out</span>»</span> (iLO) της Compaq και το <span class="quote">«<span class="quote">Integrated Remote Assistant</span>»</span> (IRA) της HP. </p>
<p>Για να παρακάμψετε την οθόνη εκκίνησης του γραφικού περιβάλλοντος μπορείτε είτε να πατήσετε το <span class="keycap"><strong>Esc</strong></span> ώστε να πάρετε ένα προτρεπτικό εκκίνησης κειμένου ή (επίσης χωρίς να φαίνεται στην οθόνη) να πατήσετε το <span class="quote">«<span class="quote">H</span>»</span> και στη συνέχεια το <span class="keycap"><strong>Enter</strong></span> για να επιλέξετε την <span class="quote">«<span class="quote">Help</span>»</span> όπως περιγράφηκε προηγουμένως. Μετά από αυτό ό,τι πληκτρολογείτε θα εμφανίζεται στο προτρεπτικό. Για να αποτρέψετε την χρήση του framebuffer από τον εγκαταστάτη για το υπόλοιπο της εγκατάστασης, θα πρέπει επίσης να προσθέσετε την παράμετρο <strong class="userinput"><code>vga=normal fb=false</code></strong> στο προτρεπτικό εκκίνησης, όπως περιγράφεται στο κείμενο βοήθειας. </p>
</td></tr>
</table></div>
<p>
</p>
</div>
<div class="sect2">
<div class="titlepage"><div><div><h3 class="title">
<a name="graphical"></a>5.1.8. Ο γραφικός Εγκαταστάτης</h3></div></div></div>
<p>Η εκδοχή με γραφικό περιβάλλον του εγκαταστάτη είναι διαθέσιμη για έναν περιορισμένο αριθμό αρχιτεκτονικών, συμπεριλαμβανομένης της <span class="phrase">64-bit PC</span>. Η λειτουργικότητα του γραφικού εγκαταστάτη είναι ουσιαστικά η ίδια με αυτήν του εγκαταστάτη που βασίζεται σε κείμενο, αφού χρησιμοποιεί βασικά τα ίδια προγράμματα,αλλά με ένα διαφορετικό frontend. </p>
<p>Αν και η λειτουργικότητά του είναι ταυτόσημη, ο γραφικός εγκαταστάτης έχει μερικά ακόμα σημαντικά πλεονεκτήματα. Το κύριο πλεονέκτημα είναι ότι υποστηρίζει περισσότερες γλώσσες, συγκεκριμένα εκείνες ποθ χρησιμοποιούν ένα σύνολο χαρακτήρων που δεν μπορεί να εμφανιστεί με το βασισμένο σε κείμενο frontend <span class="quote">«<span class="quote">newt</span>»</span>. Έχει επίσης μερικά πλεονεκτήματα όσον αφορά τη χρηστικόττηα όπως η επιλογή της χρήσης ενός ποντικιού ενώ μερικές φορές αρκετές ερωτήσεις μπορούν να εμφανιστούν σε μια και μόνο οθόνη. </p>
<p>Ο γραφικός εγκαταστάτης είναι διαθέσιμος σε όλες τις εικόνες CD/DVD όπως και με τη μέθοδο εγκατάστασης που χρησιμοποιεί μέσα σε σκληρό δίσκο (hd-media). Για να εκκινήσετε τον γραφικό εγκαταστάτη απλά διαλέξτε την σχετική επιλογή από το μενού εκκίνησης. Οι καταστάσεις "έμπειρου χρήστη" και "διάσωσης" μπορούν να επιλεγούν από το μενού <span class="quote">«<span class="quote">Προχωρημένες επιλογές</span>»</span>. Οι προηγουμένως χρησιμοποιούμενες μέθοδοι εκκίνησης <strong class="userinput"><code>installgui</code></strong>, <strong class="userinput"><code>expertgui</code></strong> και <strong class="userinput"><code>rescuegui</code></strong> μπορούν ακόμα να χρησιμοποιηθούν από το προτρεπτικό εκκίνησης που εμφανίζεται αφού επιλέξετε <span class="quote">«<span class="quote">Βοήθεια</span>»</span> στο μενού εκκίνησης. </p>
<p>Υπάρχει επίσης μια εικόνα γραφικού εγκαταστάτη που μπορεί να εκκινηθεί δικτυακά. Και υπάρχει επίσης μια ειδική <span class="quote">«<span class="quote">mini</span>»</span> εικόνα ISO <a href="#ftn.gtk-miniiso-x86" class="footnote" name="gtk-miniiso-x86"><sup class="footnote">[4]</sup></a>, που είναι κυρίως χρήσιμο για δοκιμές. </p>
<p>Όπως ακριβώς και με τον κειμενικό εγκαταστάτη, είναι δυνατόν να προσθέσετε παραμέτρους εκκίνησης όταν ξεκινάτε τον γραφικό εγκαταστάτη. </p>
<div class="note"><table border="0" summary="Note">
<tr>
<td rowspan="2" align="center" valign="top" width="25"><img alt="[Σημείωση]" src="images/note.png"></td>
<th align="left">Σημείωση</th>
</tr>
<tr><td align="left" valign="top">
<p>Ο γραφικός εγκαταστάτης απαιτεί σημαντικά περισσότερη μνήμη για να τρέξει από τον κειμενικό εγκαταστάτη: 810MB. Αν δεν είναι διαθέσιμη η απαραίτητη μνήμη, θα περάσει αυτόματα στο κειμενικό  <span class="quote">«<span class="quote">newt</span>»</span> frontend. </p>
<p>Αν το μέγεθος της μνήμης στο σύστημά σας είναι μικρότερο από το ελάχιστο 780MB, ο γραφικός εγκαταστάτης ίσως δεν μπορέσει να ξεκινήσει καν ενώ ο κειμενικός εγκαταστάτης μπορεί να εξακολουθείτε να δουλεύει. Η χρήση του κειμενικού εγκαταστάτη συνίσταται για συστήματα που διαθέτουν λίγη μνήμη. </p>
</td></tr>
</table></div>
</div>
<div class="footnotes">
<br><hr width="100" align="left">
<div id="ftn.gtk-miniiso-x86" class="footnote"><p><a href="#gtk-miniiso-x86" class="para"><sup class="para">[4] </sup></a> Η  mini εικόνα ISO μπορεί να μεταφορτωθεί από έναν καθρέφτη του Debian όπως περιγράφεται στην ενότητα <a class="xref" href="ch04s02.html" title="4.2. Λήψη Αρχείων από τους Κατοπτριστές αρχείων του Debian">Τμήμα 4.2, «Λήψη Αρχείων από τους Κατοπτριστές αρχείων του Debian»</a>. Αναζητήστε το αρχείο  <code class="filename">netboot/gtk/mini.iso</code>. </p></div>
</div>
</div>
<div class="navfooter">
<hr>
<table width="100%" summary="Navigation footer">
<tr>
<td width="40%" align="left">
<a accesskey="p" href="ch05.html"><img src="images/prev.png" alt="Προηγ"></a> </td>
<td width="20%" align="center"><a accesskey="u" href="ch05.html"><img src="images/up.png" alt="Πάνω"></a></td>
<td width="40%" align="right"> <a accesskey="n" href="ch05s02.html"><img src="images/next.png" alt="Επόμενο"></a>
</td>
</tr>
<tr>
<td width="40%" align="left" valign="top">Κεφάλαιο 5. Εκκίνηση του Συστήματος Εγκατάστασης </td>
<td width="20%" align="center"><a accesskey="h" href="index.html"><img src="images/home.png" alt="Αρχή"></a></td>
<td width="40%" align="right" valign="top"> 5.2. Προσβασιμότητα</td>
</tr>
</table>
</div>
</body>
</html>
