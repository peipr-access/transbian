<html>
<head>
<meta http-equiv="Content-Type" content="text/html; charset=UTF-8">
<title>5.1. Het installatiesysteem starten op 64-bit PC</title>
<link rel="stylesheet" type="text/css" href="install.css">
<meta name="generator" content="DocBook XSL Stylesheets Vsnapshot">
<link rel="home" href="index.html" title="Debian GNU/Linux Installatiehandleiding">
<link rel="up" href="ch05.html" title="Hoofdstuk 5. Het installatiesysteem starten">
<link rel="prev" href="ch05.html" title="Hoofdstuk 5. Het installatiesysteem starten">
<link rel="next" href="ch05s02.html" title="5.2. Toegankelijkheid">
</head>
<body bgcolor="white" text="black" link="#0000FF" vlink="#840084" alink="#0000FF">
<div class="navheader">
<table width="100%" summary="Navigation header">
<tr><th colspan="3" align="center">5.1. Het installatiesysteem starten op <span class="phrase">64-bit PC</span>
</th></tr>
<tr>
<td width="20%" align="left">
<a accesskey="p" href="ch05.html"><img src="images/prev.png" alt="Terug"></a> </td>
<th width="60%" align="center">Hoofdstuk 5. Het installatiesysteem starten</th>
<td width="20%" align="right"> <a accesskey="n" href="ch05s02.html"><img src="images/next.png" alt="Volgende"></a>
</td>
</tr>
</table>
<hr>
</div>
<div class="sect1">
<div class="titlepage"><div><div><h2 class="title">
<a name="idm1090"></a>5.1. Het installatiesysteem starten op <span class="phrase">64-bit PC</span>
</h2></div></div></div>
<div class="warning"><table border="0" summary="Warning">
<tr>
<td rowspan="2" align="center" valign="top" width="25"><img alt="[Waarschuwing]" src="images/warning.png"></td>
<th align="left">Waarschuwing</th>
</tr>
<tr><td align="left" valign="top"><p>Indien u nog andere besturingssystemen op uw systeem heeft die u wenst te behouden (een dual-boot opstelling), dan moet u ervoor zorgen dat ze behoorlijk afgesloten werden <span class="emphasis"><em>vooraleer</em></span> u het installatiesysteem start. Een besturingssysteem installeren terwijl een ander besturingssysteem in slaapstand is (de inhoud van het werkgeheugen op schijf geplaatst werd), kan gegevensverlies tot gevolg hebben of een beschadiging van de toestand van het slapende besturingssysteem, hetgeen problemen zou kunnen geven als het terug opgestart wordt. </p></td></tr>
</table></div>
<div class="note"><table border="0" summary="Note">
<tr>
<td rowspan="2" align="center" valign="top" width="25"><img alt="[Opmerking]" src="images/note.png"></td>
<th align="left">Opmerking</th>
</tr>
<tr><td align="left" valign="top"><p>Voor informatie over hoe u het grafische installatiesysteem moet starten, raadpleegt u <a class="xref" href="ch05s01.html#graphical" title="5.1.8. Het grafische installatiesysteem">Paragraaf 5.1.8, “Het grafische installatiesysteem”</a>. </p></td></tr>
</table></div>
<div class="sect2">
<div class="titlepage"><div><div><h3 class="title">
<a name="usb-boot-x86"></a>5.1.1. Opstarten van een USB-geheugenstick</h3></div></div></div>
<p>Indien uw computer vanaf USB kan opstarten, is dit wellicht de gemakkelijkste weg om een installatie uit te voeren. Als we ervan uitgaan dat u alle voorbereidingen getroffen heeft uit <span class="phrase"><a class="xref" href="ch03s06.html#boot-dev-select-x86" title="3.6.2. Het opstartapparaat kiezen">Paragraaf 3.6.2, “Het opstartapparaat kiezen”</a></span> en <a class="xref" href="ch04s03.html" title="4.3. Bestanden klaar maken om van een USB-geheugenstick op te starten">Paragraaf 4.3, “Bestanden klaar maken om van een USB-geheugenstick op te starten”</a>, moet u gewoon de USB-stick in een vrije USB-connector plaatsen en de computer herstarten. Het systeem zou moeten opstarten en u zou het grafische opstartmenu te zien moeten krijgen (op hardware dat dit ondersteunt), tenzij u gekozen heeft voor de flexibele manier om de stick samen te stellen en u daarbij niet voor het grafische installatiesysteem koos. In het menu kunt u verschillende installatieopties selecteren of gewoon op <span class="keycap"><strong>Enter</strong></span> drukken. </p>
</div>
<div class="sect2">
<div class="titlepage"><div><div><h3 class="title">
<a name="idm1106"></a>5.1.2. Opstarten van een optische schijf (CD/DVD)</h3></div></div></div>
<p>Indien u over een set optische schijven beschikt en uw machine het rechtstreeks daarvan opstarten ondersteunt, zit u goed! U moet gewoon <span class="phrase"> uw systeem configureren om vanaf een optische schijjf op te starten zoals beschreven in <a class="xref" href="ch03s06.html#boot-dev-select-x86" title="3.6.2. Het opstartapparaat kiezen">Paragraaf 3.6.2, “Het opstartapparaat kiezen”</a>, </span> de schijf in het station plaatsen, herstarten en doorgaan naar het volgende hoofdstuk. </p>
<p>Merk op dat sommige stations voor optische schijven bijzondere stuurprogramma's nodig hebben en daardoor niet toegankelijk zijn tijdens de eerste fases van de installatie. Als voor uw hardware de standaardmethode om vanaf een optische schijf op te starten niet blijkt te werken, moet u in dit hoofdstuk nog eens het onderdeel herlezen over alternatieve kernels en installatiemethodes. Daarin vindt u misschien iets dat voor u kan werken. </p>
<p>Zelfs indien u niet kunt opstarten vanaf en optische schijf, kunt u wellicht de componenten van het Debian systeem en de gewenste pakketten installeren vanaf een dergelijke schijf. Start gewoon op met behulp van een ander medium en verwijs het installatiesysteem door naar het station voor optische schijven wanneer het moment aangebroken is om het besturingssysteem, het basissysteem en eventuele andere pakketten te installeren. </p>
<p>Indien u problemen ondervindt bij het opstarten, raadpleeg dan <a class="xref" href="ch05s04.html" title="5.4. Probleemanalyse bij het installatieproces">Paragraaf 5.4, “Probleemanalyse bij het installatieproces”</a>. </p>
</div>
<div class="sect2">
<div class="titlepage"><div><div><h3 class="title">
<a name="boot-win32"></a>5.1.3. Opstarten vanuit Windows</h3></div></div></div>
<p>Om het installatiesysteem vanuit Windows op te starten, kunt u ofwel </p>
<div class="itemizedlist"><ul class="itemizedlist" type="disc">
<li class="listitem"><p>installatiemedia verkrijgen zoals beschreven wordt in <a class="xref" href="ch04s01.html" title="4.1. Officiële Debian GNU/Linux installatie-images">Paragraaf 4.1, “Officiële Debian GNU/Linux installatie-images”</a><span class="phrase"> of in <a class="xref" href="ch04s03.html" title="4.3. Bestanden klaar maken om van een USB-geheugenstick op te starten">Paragraaf 4.3, “Bestanden klaar maken om van een USB-geheugenstick op te starten”</a></span>, ofwel </p></li>
<li class="listitem"><p>een afzonderlijk werkend Windows-programma downloaden dat u op de Debian spiegelservers vindt als <a class="ulink" href="http://ftp.nl.debian.org/debian/tools/win32-loader/stable/win32-loader.exe" target="_top">tools/win32-loader/stable/win32-loader.exe</a>. </p></li>
</ul></div>
<p>

</p>
<p>Indien u optische installatiemedia gebruikt, zou een installatievoorbereidend programma automatisch moeten opgestart worden wanneer u de schijf in het station plaatst. In het geval Windows het niet automatisch opstart, of indien u een USB-geheugenstick gebruikt, kunt u het handmatig starten door naar het apparaat te gaan en <span class="command"><strong>setup.exe</strong></span> uit te voeren. </p>
<p>Na het starten van het programma zullen u een aantal voorafgaande vragen gesteld worden en zal het systeem klaargemaakt worden om opnieuw op te starten en het Debian GNU/Linux installatiesysteem te laden. </p>
</div>
<div class="sect2">
<div class="titlepage"><div><div><h3 class="title">
<a name="install-from-dos"></a>5.1.4. Opstarten vanuit DOS met behulp van loadlin</h3></div></div></div>
<p>Start op in DOS (niet in Windows). Om dit te bereiken, kunt u bijvoorbeeld opstarten vanaf een reparatieschijf of een diagnoseschijf. </p>
<p>Indien u toegang heeft tot de installatie-CD, moet u van de huidige schijf naar de CD gaan, bijvoorbeeld </p>
<div class="informalexample"><pre class="screen">
d:
</pre></div>
<p> In het andere geval moet u er eerst voor zorgen om uw harde schijf voor te bereiden, zoals uitgelegd wordt in <a class="xref" href="ch04s04.html#files-loadlin" title="4.4.2. Het opstarten van het installatiesysteem vanaf een harde schijf vanuit DOS met loadlin">Paragraaf 4.4.2, “Het opstarten van het installatiesysteem vanaf een harde schijf vanuit DOS met <span class="command"><strong>loadlin</strong></span>”</a>, en indien nodig er vanuit de huidige schijf naartoe gaan. </p>
<p>Ga naar de onderliggende map van de door u uitgekozen variant, bijvoorbeeld </p>
<div class="informalexample"><pre class="screen">
cd \install.<code class="filename">amd</code>
</pre></div>
<p> Indien u verkiest het grafische installatiesysteem te gebruiken, moet u naar de onderliggende map <code class="filename">gtk</code> gaan. </p>
<div class="informalexample"><pre class="screen">
cd gtk
</pre></div>
<p> Daarna moet u het commando <span class="command"><strong>install.bat</strong></span> uitvoeren. De kernel zal geladen worden en het installatiesysteem starten. </p>
</div>
<div class="sect2">
<div class="titlepage"><div><div><h3 class="title">
<a name="boot-initrd"></a>5.1.5. Opstarten vanuit Linux met behulp van <span class="command"><strong>GRUB</strong></span>
</h3></div></div></div>
<p>Om het installatiesysteem vanaf een harde schijf op te starten, moet u eerst de benodigde bestanden downloaden en op hun plaats zetten, zoals beschreven wordt in <a class="xref" href="ch04s04.html" title="4.4. Bestanden voorbereiden om vanaf een harde schijf op te starten">Paragraaf 4.4, “Bestanden voorbereiden om vanaf een harde schijf op te starten”</a>. </p>
<p>Voor <span class="command"><strong>GRUB2</strong></span> moet u twee essentiële zaken configureren in <code class="filename">/boot/grub/grub.cfg</code>: </p>
<div class="itemizedlist"><ul class="itemizedlist" type="disc">
<li class="listitem"><p>om bij het opstarten het <code class="filename">initrd.gz</code>-installatiesysteem te laden; </p></li>
<li class="listitem"><p>om de <code class="filename">vmlinuz</code>-kernel een RAM-schijf te laten gebruiken als zijn basispartitie. </p></li>
</ul></div>
<p>

</p>
<p>Een voorbeelditem voor het installatiesysteem is: </p>
<div class="informalexample"><pre class="screen">menuentry 'Nieuwe Installatie' {
insmod part_msdos
insmod ext2
set root='(hd0,msdos1)'
linux /boot/newinstall/vmlinuz
initrd /boot/newinstall/initrd.gz
}
</pre></div>
<p>

</p>
</div>
<div class="sect2">
<div class="titlepage"><div><div><h3 class="title">
<a name="boot-tftp-x86"></a>5.1.6. Opstarten met TFTP</h3></div></div></div>
<p>Om over het netwerk te kunnen opstarten moet u een netwerkverbinding hebben en een TFTP netwerk-opstartserver (en wellicht ook een DHCP-, RARP-, of BOOTP-server voor het automatisch configureren van de netwerkinstellingen). </p>
<p>De instellingen aan de kant van de server voor het ondersteunen van opstarten over het netwerk, worden beschreven in <a class="xref" href="ch04s05.html" title="4.5. Bestanden klaarmaken om over het netwerk op te starten met TFTP">Paragraaf 4.5, “Bestanden klaarmaken om over het netwerk op te starten met TFTP”</a>. </p>
<p>Er bestaan verschillende methodes om op i386 op te starten met TFTP. </p>
<div class="sect3">
<div class="titlepage"><div><div><h4 class="title">
<a name="idm1169"></a>5.1.6.1. PXE wordt ondersteund door netwerkkaart of moederbord</h4></div></div></div>
<p>Het is mogelijk dat uw netwerkkaart of uw moederbord beschikken over de functie opstarten via PXE. Dit is een herimplementatie door <span class="trademark">Intel</span>™ van opstarten via TFTP. Indien dat het geval is, zou u het BIOS/UEFI moeten kunnen instellen om over het netwerk op te starten. </p>
</div>
<div class="sect3">
<div class="titlepage"><div><div><h4 class="title">
<a name="idm1173"></a>5.1.6.2. Netwerkkaart met Network BootROM</h4></div></div></div>
<p>Het kan zijn dat uw netwerkkaart een functie 'opstarten met TFTP' heeft. </p>
</div>
<div class="sect3">
<div class="titlepage"><div><div><h4 class="title">
<a name="idm1176"></a>5.1.6.3. Etherboot</h4></div></div></div>
<p>Het <a class="ulink" href="http://www.etherboot.org" target="_top">etherboot-project</a> stelt opstartdiskettes en zelfs bootROM's ter beschikking die een opstart via TFTP uitvoeren. </p>
</div>
</div>
<div class="sect2">
<div class="titlepage"><div><div><h3 class="title">
<a name="boot-screen"></a>5.1.7. Het opstartscherm</h3></div></div></div>
<p>Wanneer het installatiesysteem opstart, zou u een vriendelijk grafisch scherm te zien moeten krijgen met het logo van Debian en een menu: </p>
<div class="informalexample"><pre class="screen">Debian GNU/Linux installer boot menu

Graphical install
Install
Advanced options                            &gt;
Accessible dark contrast installer menu     &gt;
Help
Install with speech synthesis
</pre></div>
<p>

</p>
<div class="note"><table border="0" summary="Note">
<tr>
<td rowspan="2" align="center" valign="top" width="25"><img alt="[Opmerking]" src="images/note.png"></td>
<th align="left">Opmerking</th>
</tr>
<tr><td align="left" valign="top"><p>Dit grafisch scherm zal er lichtjes anders uitzien naargelang de manier waarop uw computer opstartte (BIOS of UEFI), maar dezelfde opties worden geboden. </p></td></tr>
</table></div>
<p>Afhankelijk van de gebruikte installatiemethode is het mogelijk dat de optie <span class="quote">“<span class="quote">Graphical install</span>”</span> niet beschikbaar is. Bi-architectuur-images bieden daarenboven bij elke installatieoptie daar net onder een 64-bits variant, wat dus het aantal opties bijna verdubbelt. </p>
<p>Kies voor een gewone installatie ofwel het item <span class="quote">“<span class="quote">Graphical install</span>”</span> of <span class="quote">“<span class="quote">Install</span>”</span> — u kunt daarvoor de pijltjestoetsen gebruiken of op uw toetsenbord de eerste (gemarkeerde) letter typen — en druk <span class="keycap"><strong>Enter</strong></span> om het installatiesysteem te starten. De methode <span class="quote">“<span class="quote">Graphical install</span>”</span> is standaard reeds geselecteerd. </p>
<p>Het item <span class="quote">“<span class="quote">Advanced options</span>”</span> geeft toegang tot een tweede menu dat u de kans biedt om het installatiesysteem op te starten in expertmodus, in reparatiemodus of om automatische installaties uit te voeren. </p>
<p>Indien u opstartparameters wenst of moet meegeven aan het installatiesysteem of aan de kernel, gebruikt u <span class="keycap"><strong>Tab</strong></span> (BIOS-opstart), of <span class="keycap"><strong>e</strong></span> en dan driemaal <span class="keycap"><strong>down arrow</strong></span> en dan <span class="keycap"><strong>end</strong></span> (UEFI-opstart). Dit geeft u het opstartcommando voor het gekozen menu-item en biedt u de mogelijkheid om het volgens uw behoeften te bewerken. Merk op dat de toetsenbordindeling op dat ogenblik nog steeds QWERTY is. De hulpschermen (zie hieronder) vermelden enkele gebruikelijke opties. Druk op <span class="keycap"><strong>Enter</strong></span> (BIOS-opstart) of <span class="keycap"><strong>F10</strong></span> (UEFI-opstart) om het installatiesysteem met uw opties op te starten. Op <span class="keycap"><strong>Esc</strong></span> drukken brengt u terug naar het opstartmenu en annuleert eventueel gemaakte wijzigingen. </p>
<p>Als u het item <span class="quote">“<span class="quote">Help</span>”</span> selecteert, krijgt u een eerste hulpscherm te zien dat een overzicht geeft van alle mogelijke hulpschermen. Om terug te keren naar het opstartmenu nadat u de hulpschermen geraadpleegd heeft, moet u aan de opstartprompt <span class="quote">“<span class="quote">menu</span>”</span> typen en op <span class="keycap"><strong>Enter</strong></span> drukken. Bij elk hulpscherm krijgt u een opstartprompt waar u het opstartcommando kunt typen: </p>
<div class="informalexample"><pre class="screen">
Press F1 for the help index, or ENTER to boot:
</pre></div>
<p> Aan deze opstartprompt kunt u ofwel gewoon op <span class="keycap"><strong>Enter</strong></span> drukken om het installatiesysteem op te starten met de standaardopties of een specifiek opstartcommando ingeven en eventuele opstartparameters. In de verschillende hulpschermen vindt u een aantal opstartparameters die handig kunnen zijn. Indien u aan de opstartcommandoregel eventuele opstartparameters opgeeft, moet u eerst de opstartmethode opgeven (standaard is dat <strong class="userinput"><code>install</code></strong> (installatie)) en een spatie voorafgaand aan de eerste parameter (bijv. <strong class="userinput"><code>install fb=false</code></strong>). </p>
<div class="note"><table border="0" summary="Note">
<tr>
<td rowspan="2" align="center" valign="top" width="25"><img alt="[Opmerking]" src="images/note.png"></td>
<th align="left">Opmerking</th>
</tr>
<tr><td align="left" valign="top"><p>Standaard wordt er op dit punt vanuit gegaan dat het toetsenbord een indeling Amerikaans Engels heeft. Dit betekent dat wanneer u parameters intypt, er op het scherm andere tekens kunnen te zien zijn dan u zou verwachten. Dit zal het geval zijn als u een toetsenbord met een andere (taalspecifieke) indeling gebruikt. Op Wikipedia is een <a class="ulink" href="https://en.wikipedia.org/wiki/Keyboard_layout#United_States" target="_top">schema met de indeling van een US-toetsenbord</a> te vinden dat u als referentie kunt gebruiken om de correcte toetsen te vinden. </p></td></tr>
</table></div>
<p>
</p>
<div class="note"><table border="0" summary="Note">
<tr>
<td rowspan="2" align="center" valign="top" width="25"><img alt="[Opmerking]" src="images/note.png"></td>
<th align="left">Opmerking</th>
</tr>
<tr><td align="left" valign="top">
<p>Indien u een systeem gebruikt waarvan het BIOS ingesteld werd om een seriële console te gebruiken, kan het zijn dat u bij het opstarten van het installatiesysteem het initiële grafische welkomstscherm niet kunt zien en misschien zelfs niet het opstartmenu. Hetzelfde kan gebeuren als u het systeem installeert via een apparaat voor besturing vanop afstand dat voorziet in een tekstinterface met de VGA-console. Voorbeelden van dergelijke apparaten zijn de tekstconsole van Compaq's <span class="quote">“<span class="quote">integrated Lights Out</span>”</span> (iLO) en HP's <span class="quote">“<span class="quote">Integrated Remote Assistant</span>”</span> (IRA). </p>
<p>Om voorbij het grafische opstartscherm te geraken, kunt u ofwel blind op <span class="keycap"><strong>Esc</strong></span> drukken om een tekstuele opstartprompt te krijgen, ofwel (eveneens blind) op <span class="quote">“<span class="quote">H</span>”</span> drukken, gevolgd door <span class="keycap"><strong>Enter</strong></span>, waardoor u de optie <span class="quote">“<span class="quote">Help</span>”</span> selecteert, zoals hiervoor beschreven werd. Nadien zouden uw toetsaanslagen aan de prompt weergegeven moeten worden. Om te verhinderen dat het installatiesysteem tijdens het verdere verloop van de installatie de framebuffer blijft gebruiken, zult u <strong class="userinput"><code>vga=normal fb=false</code></strong> moeten toevoegen aan de opstartprompt, zoals beschreven wordt in de hulptekst. </p>
</td></tr>
</table></div>
<p>
</p>
</div>
<div class="sect2">
<div class="titlepage"><div><div><h3 class="title">
<a name="graphical"></a>5.1.8. Het grafische installatiesysteem</h3></div></div></div>
<p>De grafische versie van het installatiesysteem is enkel voor een beperkt aantal architecturen beschikbaar, waaronder <span class="phrase">64-bit PC</span>. De functionaliteit van het grafische installatiesysteem is essentieel dezelfde als die van het tekstgeoriënteerde installatiesysteem, aangezien het in principe dezelfde programma's gebruikt met enkel een andere frontend. </p>
<p>Hoewel de functionaliteit identiek is, biedt het grafische installatiesysteem toch enkele significante voordelen. Het grootste voordeel is dat het meer talen ondersteunt, met name die welke een tekenset gebruiken die niet weergegeven kan worden in de tekstgeoriënteerde frontend <span class="quote">“<span class="quote">newt</span>”</span>. Het biedt ook enkele voordelen op het vlak van gebruik, zoals de mogelijkheid om een muis te gebruiken. En in sommige gevallen kunnen verschillende vragen op een scherm weergegeven worden. </p>
<p>Het grafische installatiesysteem bevindt zich op alle CD/DVD-images en maakt ook deel uit van de installatiemethode hd-media. Om het grafische installatiesysteem op te starten moet u gewoon de desbetreffende optie uit het opstartmenu selecteren. De expertmodus en de reparatiemodus van het grafische installatiesysteem zijn te vinden in het menu met <span class="quote">“<span class="quote">Advanced options</span>”</span> (Geavanceerde mogelijkheden). De vroeger gebruikte opstartmethodes <strong class="userinput"><code>installgui</code></strong>, <strong class="userinput"><code>expertgui</code></strong> en <strong class="userinput"><code>rescuegui</code></strong> kunnen nog steeds gebruikt worden aan de opstartprompt die u krijgt na het selecteren van de optie <span class="quote">“<span class="quote">Help</span>”</span> in het opstartmenu. </p>
<p>Er bestaat ook een image van het grafische installatiesysteem dat over het net opgestart kan worden. En er bestaat een speciaal <span class="quote">“<span class="quote">mini</span>”</span> ISO-image<a href="#ftn.gtk-miniiso-x86" class="footnote" name="gtk-miniiso-x86"><sup class="footnote">[4]</sup></a>, dat hoofdzakelijk voor testdoeleinden nuttig is. </p>
<p>Juist zoals dit het geval is voor het tekstgeoriënteerde installatiesysteem, is het ook bij het starten van het grafische installatiesysteem mogelijk om opstartparameters op te geven. </p>
<div class="note"><table border="0" summary="Note">
<tr>
<td rowspan="2" align="center" valign="top" width="25"><img alt="[Opmerking]" src="images/note.png"></td>
<th align="left">Opmerking</th>
</tr>
<tr><td align="left" valign="top">
<p>Het grafische installatiesysteem heeft significant meer geheugen nodig om te kunnen functioneren dan het tekstgeoriënteerde installatiesysteem: 810MB. Indien onvoldoende geheugen beschikbaar is, zal het automatisch terugvallen op de tekstgeoriënteerde frontend <span class="quote">“<span class="quote">newt</span>”</span>. </p>
<p>Indien op uw systeem de hoeveelheid geheugen kleiner is dan 780MB, kan het opstarten van het grafische installatiesysteem volledig mislukken, terwijl het opstarten van het tekstgeoriënteerde installatiesysteem nog altijd zou werken. Op systemen met weinig geheugen wordt het gebruik van het tekstgeoriënteerde installatiesysteem aanbevolen. </p>
</td></tr>
</table></div>
</div>
<div class="footnotes">
<br><hr width="100" align="left">
<div id="ftn.gtk-miniiso-x86" class="footnote"><p><a href="#gtk-miniiso-x86" class="para"><sup class="para">[4] </sup></a> Het mini ISO-image kan gedownload worden van een Debian spiegelserver zoals beschreven wordt in <a class="xref" href="ch04s02.html" title="4.2. Bestanden downloaden van Debian spiegelservers">Paragraaf 4.2, “Bestanden downloaden van Debian spiegelservers”</a>. Zoek naar <code class="filename">netboot/gtk/mini.iso</code>. </p></div>
</div>
</div>
<div class="navfooter">
<hr>
<table width="100%" summary="Navigation footer">
<tr>
<td width="40%" align="left">
<a accesskey="p" href="ch05.html"><img src="images/prev.png" alt="Terug"></a> </td>
<td width="20%" align="center"><a accesskey="u" href="ch05.html"><img src="images/up.png" alt="Omhoog"></a></td>
<td width="40%" align="right"> <a accesskey="n" href="ch05s02.html"><img src="images/next.png" alt="Volgende"></a>
</td>
</tr>
<tr>
<td width="40%" align="left" valign="top">Hoofdstuk 5. Het installatiesysteem starten </td>
<td width="20%" align="center"><a accesskey="h" href="index.html"><img src="images/home.png" alt="Begin"></a></td>
<td width="40%" align="right" valign="top"> 5.2. Toegankelijkheid</td>
</tr>
</table>
</div>
</body>
</html>
