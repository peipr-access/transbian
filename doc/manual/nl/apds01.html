<html>
<head>
<meta http-equiv="Content-Type" content="text/html; charset=UTF-8">
<title>D.1. Linux-apparaten</title>
<link rel="stylesheet" type="text/css" href="install.css">
<meta name="generator" content="DocBook XSL Stylesheets Vsnapshot">
<link rel="home" href="index.html" title="Debian GNU/Linux Installatiehandleiding">
<link rel="up" href="apd.html" title="Bijlage D. Varia">
<link rel="prev" href="apd.html" title="Bijlage D. Varia">
<link rel="next" href="apds02.html" title="D.2. De hoeveelheid schijfruimte die nodig is voor taken">
</head>
<body bgcolor="white" text="black" link="#0000FF" vlink="#840084" alink="#0000FF">
<div class="navheader">
<table width="100%" summary="Navigation header">
<tr><th colspan="3" align="center">D.1. Linux-apparaten</th></tr>
<tr>
<td width="20%" align="left">
<a accesskey="p" href="apd.html"><img src="images/prev.png" alt="Terug"></a> </td>
<th width="60%" align="center">Bijlage D. Varia</th>
<td width="20%" align="right"> <a accesskey="n" href="apds02.html"><img src="images/next.png" alt="Volgende"></a>
</td>
</tr>
</table>
<hr>
</div>
<div class="sect1">
<div class="titlepage"><div><div><h2 class="title">
<a name="linuxdevices"></a>D.1. Linux-apparaten</h2></div></div></div>
<p>In Linux kunt u verschillende bijzondere bestanden vinden in de map <code class="filename">/dev</code>. Deze bestanden worden apparaat-bestanden (device files) genoemd en gedragen zich niet als gewone bestanden. De meest gebruikelijke types apparaat-bestanden zijn die voor blok-apparaten en teken-apparaten. Deze bestanden vormen een interface voor het eigenlijke stuurprogramma (onderdeel van de Linux-kernel) dat op zijn beurt de hardware benadert. Een ander minder gebruikelijk type apparaat-bestand is de zogenaamde named <em class="firstterm">pipe</em> (een pijp met een naam). De belangrijkste apparaat-bestanden worden in de onderstaande tabellen vermeld. </p>
<p>

</p>
<div class="informaltable"><table class="informaltable" border="1">
<colgroup>
<col>
<col>
</colgroup>
<tbody>
<tr>
<td><code class="filename">sda</code></td>
<td>Eerste harde schijf</td>
</tr>
<tr>
<td><code class="filename">sdb</code></td>
<td>Tweede harde schijf</td>
</tr>
<tr>
<td><code class="filename">sda1</code></td>
<td>Eerste partitie van de eerste harde schijf</td>
</tr>
<tr>
<td><code class="filename">sdb7</code></td>
<td>Zevende partitie van de tweede harde schijf</td>
</tr>
</tbody>
</table></div>
<p>

</p>
<div class="informaltable"><table class="informaltable" border="1">
<colgroup>
<col>
<col>
</colgroup>
<tbody>
<tr>
<td><code class="filename">sr0</code></td>
<td>Eerste CD-station</td>
</tr>
<tr>
<td><code class="filename">sr1</code></td>
<td>Tweede CD-station</td>
</tr>
</tbody>
</table></div>
<p>

</p>
<div class="informaltable"><table class="informaltable" border="1">
<colgroup>
<col>
<col>
</colgroup>
<tbody>
<tr>
<td><code class="filename">ttyS0</code></td>
<td>Seriële poort 0, COM1 onder MS-DOS</td>
</tr>
<tr>
<td><code class="filename">ttyS1</code></td>
<td>Seriële poort 1, COM2 onder MS-DOS</td>
</tr>
<tr>
<td><code class="filename">psaux</code></td>
<td>PS/2-muis</td>
</tr>
<tr>
<td><code class="filename">gpmdata</code></td>
<td>Pseudoapparaat, repeaterdata van de GPM-achtergronddienst (muis)</td>
</tr>
</tbody>
</table></div>
<p>

</p>
<div class="informaltable"><table class="informaltable" border="1">
<colgroup>
<col>
<col>
</colgroup>
<tbody>
<tr>
<td><code class="filename">cdrom</code></td>
<td>Symbolische koppeling naar het CD-station</td>
</tr>
<tr>
<td><code class="filename">mouse</code></td>
<td>Symbolische koppeling naar het apparaat-bestand voor de muis</td>
</tr>
</tbody>
</table></div>
<p>

</p>
<div class="informaltable"><table class="informaltable" border="1">
<colgroup>
<col>
<col>
</colgroup>
<tbody>
<tr>
<td><code class="filename">null</code></td>
<td>Alles wat naar dit apparaat geschreven wordt, verdwijnt</td>
</tr>
<tr>
<td><code class="filename">zero</code></td>
<td>Uit dit apparaat kan men onbeperkt nullen blijven inlezen</td>
</tr>
</tbody>
</table></div>
<p>

</p>
<div class="sect2">
<div class="titlepage"><div><div><h3 class="title">
<a name="device-mouse"></a>D.1.1. Uw muis instellen</h3></div></div></div>
<p>De muis kan zowel aan de Linux-console (met gpm) gebruikt worden als in de X-window-omgeving. Normaal is dit gewoon een kwestie van het installeren van <code class="filename">gpm</code> en de X-server zelf. Beide moeten ingesteld worden om <code class="filename">/dev/input/mice</code> te gebruiken als muis. Het correcte muis-protocol heet in gpm <strong class="userinput"><code>exps2</code></strong> en in X <strong class="userinput"><code>ExplorerPS/2</code></strong>. De respectieve configuratiebestanden zijn <code class="filename">/etc/gpm.conf</code> en <code class="filename">/etc/X11/xorg.conf</code>. </p>
<p>Opdat uw muis zou werken, moeten bepaalde kernelmodules geladen worden. In de meeste gevallen worden de correcte modules automatisch gedetecteerd, maar dit is niet altijd het geval voor de oudere seriële en bus-muizen<a href="#ftn.idm4240" class="footnote" name="idm4240"><sup class="footnote">[23]</sup></a>, die erg zeldzaam zijn behalve op zeer oude computers. Samenvattend zijn de volgende Linux kernelmodules nodig voor de verschillende muistypes: </p>
<div class="informaltable"><table class="informaltable" border="1">
<colgroup>
<col>
<col>
</colgroup>
<thead><tr>
<th>Module</th>
<th>Beschrijving</th>
</tr></thead>
<tbody>
<tr>
<td>psmouse</td>
<td>PS/2-muis (wordt automatisch gedetecteerd)</td>
</tr>
<tr>
<td>usbhid</td>
<td>USB-muis (wordt automatisch gedetecteerd)</td>
</tr>
<tr>
<td>sermouse</td>
<td>De meeste seriële muizen</td>
</tr>
<tr>
<td>logibm</td>
<td>Bus-muis aan Logitech adapterkaart</td>
</tr>
<tr>
<td>inport</td>
<td>Bus-muis aan ATI of Microsoft InPort-kaart</td>
</tr>
</tbody>
</table></div>
<p> Om een struurprogrammamodule voor een muis te laden kunt u het commando <span class="command"><strong>modconf</strong></span> (uit het gelijknamige pakket) gebruiken. U moet zoeken in de categorie <strong class="userinput"><code>kernel/drivers/input/mouse</code></strong>. </p>
</div>
<div class="footnotes">
<br><hr width="100" align="left">
<div id="ftn.idm4240" class="footnote"><p><a href="#idm4240" class="para"><sup class="para">[23] </sup></a> Een seriële muis heeft meestal een connector in de vorm van een D en met 9 gaatjes. Een bus-muis heeft een ronde connector met 8 pinnetjes. Men mag dit niet verwarren met de ronde connector met 6 pinnetjes van een PS/2-muis of met de ronde connector met 4 pinnetjes van een ADB-muis. </p></div>
</div>
</div>
<div class="navfooter">
<hr>
<table width="100%" summary="Navigation footer">
<tr>
<td width="40%" align="left">
<a accesskey="p" href="apd.html"><img src="images/prev.png" alt="Terug"></a> </td>
<td width="20%" align="center"><a accesskey="u" href="apd.html"><img src="images/up.png" alt="Omhoog"></a></td>
<td width="40%" align="right"> <a accesskey="n" href="apds02.html"><img src="images/next.png" alt="Volgende"></a>
</td>
</tr>
<tr>
<td width="40%" align="left" valign="top">Bijlage D. Varia </td>
<td width="20%" align="center"><a accesskey="h" href="index.html"><img src="images/home.png" alt="Begin"></a></td>
<td width="40%" align="right" valign="top"> D.2. De hoeveelheid schijfruimte die nodig is voor taken</td>
</tr>
</table>
</div>
</body>
</html>
