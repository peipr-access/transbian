<html>
<head>
<meta http-equiv="Content-Type" content="text/html; charset=UTF-8">
<title>D.2. De hoeveelheid schijfruimte die nodig is voor taken</title>
<link rel="stylesheet" type="text/css" href="install.css">
<meta name="generator" content="DocBook XSL Stylesheets Vsnapshot">
<link rel="home" href="index.html" title="Debian GNU/Linux Installatiehandleiding">
<link rel="up" href="apd.html" title="Bijlage D. Varia">
<link rel="prev" href="apds01.html" title="D.1. Linux-apparaten">
<link rel="next" href="apds03.html" title="D.3. Debian GNU/Linux installeren vanuit een Unix/Linux-Systeem">
</head>
<body bgcolor="white" text="black" link="#0000FF" vlink="#840084" alink="#0000FF">
<div class="navheader">
<table width="100%" summary="Navigation header">
<tr><th colspan="3" align="center">D.2. De hoeveelheid schijfruimte die nodig is voor taken</th></tr>
<tr>
<td width="20%" align="left">
<a accesskey="p" href="apds01.html"><img src="images/prev.png" alt="Terug"></a> </td>
<th width="60%" align="center">Bijlage D. Varia</th>
<td width="20%" align="right"> <a accesskey="n" href="apds03.html"><img src="images/next.png" alt="Volgende"></a>
</td>
</tr>
</table>
<hr>
</div>
<div class="sect1">
<div class="titlepage"><div><div><h2 class="title">
<a name="tasksel-size-list"></a>D.2. De hoeveelheid schijfruimte die nodig is voor taken</h2></div></div></div>
<p>Een standaardinstallatie voor de amd64-architectuur met alle standaardpakketten en de standaardkernel neemt 971MB schijfruimte in beslag. Een minimale basisinstallatie, zonder de taak <span class="quote">“<span class="quote">Standaardsysteem</span>”</span>, gebruikt 769MB. </p>
<div class="important"><table border="0" summary="Important">
<tr>
<td rowspan="2" align="center" valign="top" width="25"><img alt="[Belangrijk]" src="images/important.png"></td>
<th align="left">Belangrijk</th>
</tr>
<tr><td align="left" valign="top"><p>In beide gevallen gaat het over de effectief gebruikte schijfruimte <span class="emphasis"><em>na</em></span> het beëindigen van de installatie en nadat alle tijdelijke bestanden gewist werden. Er wordt ook geen rekening gehouden met eventuele overhead die door het bestandssysteem gebruikt wordt, bijvoorbeeld voor journaalbestanden. Dit betekent dat in de praktijk aanzienlijk meer schijfruimte vereist is, zowel <span class="emphasis"><em>tijdens</em></span> de installatie als nadien voor een normaal gebruik van het systeem. </p></td></tr>
</table></div>
<p>De volgende tabel geeft de grootte weer die aptitude rapporteert voor de taken die in tasksel vermeld worden. Merk op dat sommige taken overlappende componenten hebben, waardoor twee taken samen in totaal na installatie minder ruimte kunnen innemen dan wat een gewone optelling zou laten vermoeden. </p>
<p>Standaard installeert het installatiesysteem de grafische werkomgeving GNOME. U kunt echter ook voor een andere grafische werkomgeving kiezen door ofwel een van de speciale installatie-images te gebruiken ofwel door de gewenste grafische werkomgeving op te geven tijdens de installatie (zie <a class="xref" href="ch06s03.html#pkgsel" title="6.3.6.2. Software selecteren en installeren">Paragraaf 6.3.6.2, “Software selecteren en installeren”</a>). </p>
<p>Merk op dat u voor het bepalen van de grootte van partities, de in deze tabel vermelde groottes moet optellen bij de grootte van de standaardinstallatie. Het grootste deel van wat vermeld wordt onder <span class="quote">“<span class="quote">Geïnstalleerde grootte</span>”</span> komt terecht in <code class="filename">/usr</code> en in <code class="filename">/lib</code>. De grootte die vermeld wordt onder <span class="quote">“<span class="quote">Download-grootte</span>”</span> is (tijdelijk) nodig in <code class="filename">/var</code>. </p>
<p>

</p>
<div class="informaltable"><table class="informaltable" border="1">
<colgroup>
<col>
<col>
<col>
<col>
</colgroup>
<thead><tr>
<th>Taak</th>
<th>Geïnstalleerde grootte (MB)</th>
<th>Download-grootte (MB)</th>
<th>Voor de installatie benodigde ruimte (MB)</th>
</tr></thead>
<tbody>
<tr>
<td>Grafische werkomgeving</td>
<td> </td>
<td> </td>
<td> </td>
</tr>
<tr>
<td>  • GNOME (standaard)</td>
<td>2790</td>
<td>786</td>
<td>3576</td>
</tr>
<tr>
<td>  • KDE Plasma</td>
<td>4122</td>
<td>1212</td>
<td>5334</td>
</tr>
<tr>
<td>  • Xfce</td>
<td>2187</td>
<td>621</td>
<td>2808</td>
</tr>
<tr>
<td>  • LXDE</td>
<td>2271</td>
<td>653</td>
<td>2924</td>
</tr>
<tr>
<td>  • MATE</td>
<td>2574</td>
<td>711</td>
<td>3285</td>
</tr>
<tr>
<td>  • Cinnamon</td>
<td>4197</td>
<td>1251</td>
<td>5448</td>
</tr>
<tr>
<td>Web-server</td>
<td>44</td>
<td>11</td>
<td>55</td>
</tr>
<tr>
<td>SSH-server</td>
<td>2</td>
<td>0</td>
<td>2</td>
</tr>
</tbody>
</table></div>
<p>

</p>
<p>Indien u de installatie in een andere taal dan het Engels uitvoert, zal <span class="command"><strong>tasksel</strong></span> mogelijk automatisch een <em class="firstterm">lokalisatietaak</em> installeren als een dergelijke taak voor uw taal beschikbaar is. Hoeveel ruimte daarvoor vereist is, verschilt naargelang de taal. U zou in totaal 350MB moeten voorzien voor het downloaden en installeren ervan. </p>
</div>
<div class="navfooter">
<hr>
<table width="100%" summary="Navigation footer">
<tr>
<td width="40%" align="left">
<a accesskey="p" href="apds01.html"><img src="images/prev.png" alt="Terug"></a> </td>
<td width="20%" align="center"><a accesskey="u" href="apd.html"><img src="images/up.png" alt="Omhoog"></a></td>
<td width="40%" align="right"> <a accesskey="n" href="apds03.html"><img src="images/next.png" alt="Volgende"></a>
</td>
</tr>
<tr>
<td width="40%" align="left" valign="top">D.1. Linux-apparaten </td>
<td width="20%" align="center"><a accesskey="h" href="index.html"><img src="images/home.png" alt="Begin"></a></td>
<td width="40%" align="right" valign="top"> D.3. Debian GNU/Linux installeren vanuit een Unix/Linux-Systeem</td>
</tr>
</table>
</div>
</body>
</html>
