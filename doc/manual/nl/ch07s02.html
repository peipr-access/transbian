<html>
<head>
<meta http-equiv="Content-Type" content="text/html; charset=UTF-8">
<title>7.2. Geëncrypteerde volumes aankoppelen</title>
<link rel="stylesheet" type="text/css" href="install.css">
<meta name="generator" content="DocBook XSL Stylesheets Vsnapshot">
<link rel="home" href="index.html" title="Debian GNU/Linux Installatiehandleiding">
<link rel="up" href="ch07.html" title="Hoofdstuk 7. De computer opstarten met uw nieuwe Debian systeem">
<link rel="prev" href="ch07s01.html" title="7.1. Het moment van de waarheid">
<link rel="next" href="ch07s03.html" title="7.3. Inloggen">
</head>
<body bgcolor="white" text="black" link="#0000FF" vlink="#840084" alink="#0000FF">
<div class="navheader">
<table width="100%" summary="Navigation header">
<tr><th colspan="3" align="center">7.2. Geëncrypteerde volumes aankoppelen</th></tr>
<tr>
<td width="20%" align="left">
<a accesskey="p" href="ch07s01.html"><img src="images/prev.png" alt="Terug"></a> </td>
<th width="60%" align="center">Hoofdstuk 7. De computer opstarten met uw nieuwe Debian systeem</th>
<td width="20%" align="right"> <a accesskey="n" href="ch07s03.html"><img src="images/next.png" alt="Volgende"></a>
</td>
</tr>
</table>
<hr>
</div>
<div class="sect1">
<div class="titlepage"><div><div><h2 class="title">
<a name="mount-encrypted-volumes"></a>7.2. Geëncrypteerde volumes aankoppelen</h2></div></div></div>
<p>Indien u tijdens de installatie geëncrypteerde volumes aanmaakte en er aankoppelpunten aan toekende, zal u tijdens het opstarten gevraagd worden om voor elk van die volumes de wachtwoordzin te geven. </p>
<p>Bij partities die met dm-crypt geëncrypteerd werden, zult u tijdens het opstarten de volgende prompt zien: </p>
<div class="informalexample"><pre class="screen">
Starting early crypto disks... <em class="replaceable"><code>part</code></em>_crypt(starting)
Enter LUKS passphrase:
</pre></div>
<p> In de eerste regel van de prompt is <em class="replaceable"><code>part</code></em> de naam van de onderliggende partitie, bijv. sda2 of md0. U vraagt zich nu wellicht af <span class="emphasis"><em>voor welk volume</em></span> u eigenlijk de wachtwoordzin geeft. Is het voor <code class="filename">/home</code>? Of is het misschien voor <code class="filename">/var</code>? Als u natuurlijk maar één geëncrypteerd volume heeft, is het gemakkelijk en kunt u gewoon de wachtwoordzin geven die u gebruikte bij het instellen van dat volume. Indien u bij de installatie meer dan één geëncrypteerd volume instelde, komen de notities die u nam tijdens de laatste stap in <a class="xref" href="ch06s03.html#partman-crypto" title="6.3.4.6. Geëncrypteerde volumes instellen">Paragraaf 6.3.4.6, “Geëncrypteerde volumes instellen”</a> nu van pas. Indien u niet eerder notitie nam van de samenhang tussen elk <code class="filename"><em class="replaceable"><code>part</code></em>_crypt</code> en zijn overeenkomstig aankoppelpunt, kunt u daar alsnog zicht op krijgen in <code class="filename">/etc/crypttab</code> en <code class="filename">/etc/fstab</code> van uw nieuw systeem. </p>
<p>Het kan zijn dat de prompt er wat anders uitziet als een geëncrypteerd root-bestandssysteem aangekoppeld wordt. Dit is afhankelijk van welk programma als initramfs-generator gebruikt werd voor het genereren van het initrd-bestand waarmee het systeem wordt opgestart. Het hierna volgende voorbeeld geldt voor een initrd dat aangemaakt werd met <code class="classname">initramfs-tools</code>: </p>
<div class="informalexample"><pre class="screen">Begin: Mounting <span class="emphasis"><em>root file system</em></span>... ...
Begin: Running /scripts/local-top ...
Enter LUKS passphrase:
</pre></div>
<p>

</p>
<p>Er zullen geen tekens (zelfs geen sterretjes) weergegeven worden terwijl de wachtwoordzin ingevoerd wordt. Indien u de verkeerde wachtwoordzin geeft, krijgt u nog twee extra kansen. Na de derde poging zal het opstartproces dit volume overslaan en voortgaan met het aankoppelen van het volgende bestandssysteem. Raadpleeg <a class="xref" href="ch07s02.html#crypto-troubleshooting" title="7.2.1. Problemen oplossen">Paragraaf 7.2.1, “Problemen oplossen”</a> voor bijkomende informatie. </p>
<p>Nadat u alle wachtwoordzinnen ingegeven heeft, zou het opstartproces zoals gewoonlijk moeten voortgaan. </p>
<div class="sect2">
<div class="titlepage"><div><div><h3 class="title">
<a name="crypto-troubleshooting"></a>7.2.1. Problemen oplossen</h3></div></div></div>
<p>Indien bepaalde geëncrypteerde volumes niet aangekoppeld konden worden omdat een foute wachtwoordzin gegeven werd, zult u ze zelf moeten aankoppelen na het opstarten. Er kunnen zich verschillende scenario's voordoen. </p>
<div class="itemizedlist"><ul class="itemizedlist" type="disc">
<li class="listitem"><p>In een eerste scenario gaat het om de root-partitie. Als die niet correct aangekoppeld wordt, stopt het opstartproces en zult u de computer opnieuw moeten opstarten en nogmaals moeten proberen. </p></li>
<li class="listitem">
<p>Het gemakkelijkste scenario is dat waarbij het om geëncrypteerde volumes gaat waarop gegevens staan zoals <code class="filename">/home</code> of <code class="filename">/srv</code>. U kunt ze gewoon handmatig aankoppelen na het opstarten. </p>
<p>Met dm-crypt is dat echter een beetje gecompliceerd. Eerst moet u de volumes bij <span class="application">device mapper</span> registreren met de opdracht: </p>
<div class="informalexample"><pre class="screen">
<code class="prompt">#</code> <strong class="userinput"><code>/etc/init.d/cryptdisks start</code></strong>
</pre></div>
<p> Hierdoor worden alle volumes die in <code class="filename">/etc/crypttab</code> vermeld worden, onderzocht en nadat de correcte wachtwoordzin opgegeven werd, wordt een passend apparaat aangemaakt onder de map <code class="filename">/dev</code>. (Reeds geregistreerde volumes worden overgeslagen. U kunt dit commando dus zonder problemen verschillende keren na elkaar gebruiken.) Na een succesvolle registratie kunt u de volumes op de gebruikelijke manier aankoppelen: </p>
<div class="informalexample"><pre class="screen"><code class="prompt">#</code> <strong class="userinput"><code>mount <em class="replaceable"><code>/aankoppel_punt</code></em></code></strong>
</pre></div>
<p>

</p>
</li>
<li class="listitem"><p>Indien een volume met niet-cruciale systeembestanden niet aangekoppeld kon worden (<code class="filename">/usr</code> of <code class="filename">/var</code>), zal het systeem nog altijd opstarten en zult u ze zoals in het vorige scenario handmatig kunnen aankoppelen. U zult echter de diensten die u op een volledig functioneel systeem gewoonlijk gebruikt, moeten (her)starten omdat de kans groot is dat ze niet opgestart werden. De gemakkelijkste manier is de computer gewoon herstarten. </p></li>
</ul></div>
</div>
</div>
<div class="navfooter">
<hr>
<table width="100%" summary="Navigation footer">
<tr>
<td width="40%" align="left">
<a accesskey="p" href="ch07s01.html"><img src="images/prev.png" alt="Terug"></a> </td>
<td width="20%" align="center"><a accesskey="u" href="ch07.html"><img src="images/up.png" alt="Omhoog"></a></td>
<td width="40%" align="right"> <a accesskey="n" href="ch07s03.html"><img src="images/next.png" alt="Volgende"></a>
</td>
</tr>
<tr>
<td width="40%" align="left" valign="top">7.1. Het moment van de waarheid </td>
<td width="20%" align="center"><a accesskey="h" href="index.html"><img src="images/home.png" alt="Begin"></a></td>
<td width="40%" align="right" valign="top"> 7.3. Inloggen</td>
</tr>
</table>
</div>
</body>
</html>
