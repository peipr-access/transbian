<html>
<head>
<meta http-equiv="Content-Type" content="text/html; charset=UTF-8">
<title>7.1. Het moment van de waarheid</title>
<link rel="stylesheet" type="text/css" href="install.css">
<meta name="generator" content="DocBook XSL Stylesheets Vsnapshot">
<link rel="home" href="index.html" title="Debian GNU/Linux Installatiehandleiding">
<link rel="up" href="ch07.html" title="Hoofdstuk 7. De computer opstarten met uw nieuwe Debian systeem">
<link rel="prev" href="ch07.html" title="Hoofdstuk 7. De computer opstarten met uw nieuwe Debian systeem">
<link rel="next" href="ch07s02.html" title="7.2. Geëncrypteerde volumes aankoppelen">
</head>
<body bgcolor="white" text="black" link="#0000FF" vlink="#840084" alink="#0000FF">
<div class="navheader">
<table width="100%" summary="Navigation header">
<tr><th colspan="3" align="center">7.1. Het moment van de waarheid</th></tr>
<tr>
<td width="20%" align="left">
<a accesskey="p" href="ch07.html"><img src="images/prev.png" alt="Terug"></a> </td>
<th width="60%" align="center">Hoofdstuk 7. De computer opstarten met uw nieuwe Debian systeem</th>
<td width="20%" align="right"> <a accesskey="n" href="ch07s02.html"><img src="images/next.png" alt="Volgende"></a>
</td>
</tr>
</table>
<hr>
</div>
<div class="sect1">
<div class="titlepage"><div><div><h2 class="title">
<a name="base-boot"></a>7.1. Het moment van de waarheid</h2></div></div></div>
<p>De eerste keer dat u uw computer opnieuw opstart met uw nieuwe Debian systeem is een soort <span class="quote">“<span class="quote">vuurdoop</span>”</span>. </p>
<p>Als u een standaardinstallatie heeft uitgevoerd, is het menu van de <code class="classname">grub</code>-bootloader het eerste wat u zou moeten zien nadat u het systeem opnieuw opstart. De eerste keuzemogelijkheden in het menu zullen betrekking hebben op uw nieuwe Debian systeem. Als u ook andere besturingssystemen (zoals Windows) op de computer had die door het installatiesysteem gedetecteerd zijn, dan zullen deze lager in het menu zijn opgenomen. </p>
<p>Als het systeem niet juist opstart, raak dan vooral niet in paniek. Als de installatie succesvol is afgerond, dan is de kans groot dat slechts een relatief klein probleem het opstarten van het systeem met Debian verhindert. In de meeste gevallen kunnen zulke problemen worden opgelost zonder de installatie te moeten overdoen. Eén van de beschikbare opties om opstartproblemen te verhelpen is het gebruik van de ingebouwde herstelmodus van het installatiesysteem (zie <a class="xref" href="ch08s06.html" title="8.6. Een defect systeem herstellen">Paragraaf 8.6, “Een defect systeem herstellen”</a>). </p>
<p>Als Debian en Linux nieuw zijn voor u, dan kunt u hierbij mogelijk wat hulp gebruiken van meer ervaren gebruikers. <span class="phrase">Voor directe online hulp kunt u de IRC-kanalen #debian of #debian-boot op het OFTC-netwerk proberen (in het Engels). Of anders kunt u een bericht sturen naar de <a class="ulink" href="https://www.debian.org/MailingLists/subscribe" target="_top">mailinglijst debian-user</a> (in het Engels) of naar de Nederlandstalige <a class="ulink" href="https://www.debian.org/MailingLists/subscribe" target="_top">mailinglijst debian-user-dutch</a>.</span>  Ook kunt u ons (in het Engels) een installatieverslag sturen, zoals beschreven in <a class="xref" href="ch05s04.html#submit-bug" title="5.4.7. Installatierapporten insturen">Paragraaf 5.4.7, “Installatierapporten insturen”</a>. Probeer daarbij uw probleem helder te omschrijven en integreer in het verslag eventuele meldingen die weergegeven werden en die anderen kunnen helpen het probleem te diagnosticeren. </p>
<p>Als er andere besturingssystemen op uw computer aanwezig waren die niet of niet correct gedetecteerd werden, stuur ons dan alstublieft een installatieverslag. </p>
</div>
<div class="navfooter">
<hr>
<table width="100%" summary="Navigation footer">
<tr>
<td width="40%" align="left">
<a accesskey="p" href="ch07.html"><img src="images/prev.png" alt="Terug"></a> </td>
<td width="20%" align="center"><a accesskey="u" href="ch07.html"><img src="images/up.png" alt="Omhoog"></a></td>
<td width="40%" align="right"> <a accesskey="n" href="ch07s02.html"><img src="images/next.png" alt="Volgende"></a>
</td>
</tr>
<tr>
<td width="40%" align="left" valign="top">Hoofdstuk 7. De computer opstarten met uw nieuwe Debian systeem </td>
<td width="20%" align="center"><a accesskey="h" href="index.html"><img src="images/home.png" alt="Begin"></a></td>
<td width="40%" align="right" valign="top"> 7.2. Geëncrypteerde volumes aankoppelen</td>
</tr>
</table>
</div>
</body>
</html>
