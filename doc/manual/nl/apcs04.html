<html>
<head>
<meta http-equiv="Content-Type" content="text/html; charset=UTF-8">
<title>C.4. De benaming van apparaten in Linux</title>
<link rel="stylesheet" type="text/css" href="install.css">
<meta name="generator" content="DocBook XSL Stylesheets Vsnapshot">
<link rel="home" href="index.html" title="Debian GNU/Linux Installatiehandleiding">
<link rel="up" href="apc.html" title="Bijlage C. Schijven indelen voor Debian">
<link rel="prev" href="apcs03.html" title="C.3. Aanbevolen schijfindelingsschema">
<link rel="next" href="apcs05.html" title="C.5. Debian schijfindelingsprogramma's">
</head>
<body bgcolor="white" text="black" link="#0000FF" vlink="#840084" alink="#0000FF">
<div class="navheader">
<table width="100%" summary="Navigation header">
<tr><th colspan="3" align="center">C.4. De benaming van apparaten in Linux</th></tr>
<tr>
<td width="20%" align="left">
<a accesskey="p" href="apcs03.html"><img src="images/prev.png" alt="Terug"></a> </td>
<th width="60%" align="center">Bijlage C. Schijven indelen voor Debian</th>
<td width="20%" align="right"> <a accesskey="n" href="apcs05.html"><img src="images/next.png" alt="Volgende"></a>
</td>
</tr>
</table>
<hr>
</div>
<div class="sect1">
<div class="titlepage"><div><div><h2 class="title">
<a name="device-names"></a>C.4. De benaming van apparaten in Linux</h2></div></div></div>
<p>Onder Linux is de benaming van schijven en partities mogelijk anders dan bij andere besturingssystemen. Als u partities maakt en aankoppelt moet u de namen die door Linux gebruikt worden, kennen. Hierna volgt basisinformatie over het naamgevingsschema: </p>
<div class="itemizedlist"><ul class="itemizedlist" type="disc">
<li class="listitem"><p>De harde schijf die eerst aangetroffen wordt, heet <code class="filename">/dev/sda</code>. </p></li>
<li class="listitem"><p>De harde schijf die als tweede aangetroffen wordt, heet <code class="filename">/dev/sdb</code>, enzovoort. </p></li>
<li class="listitem"><p>Het eerste SCSI CD-station heet <code class="filename">/dev/scd0</code> en is ook gekend als <code class="filename">/dev/sr0</code>. </p></li>
</ul></div>
<p>De partities op iedere schijf worden voorgesteld door aan de naam van de schijf een decimaal getal toe te voegen: <code class="filename">sda1</code> en <code class="filename">sda2</code> stellen de eerste en de tweede partitie voor op de eerse SCSI-schijf op uw systeem. </p>
<p>Hierna volgt een voorbeeld uit de praktijk. Laten we aannemen dat u een systeem heeft met 2 SCSI-schijven, de ene op het SCSI-adres 2 en de andere op het SCSI-adres 4. De eerste schijf (op adres 2) krijgt dan de naam <code class="filename">sda</code> en de tweede <code class="filename">sdb</code>. Als er zich op de schijf <code class="filename">sda</code> 3 partities bevinden, zullen die <code class="filename">sda1</code>, <code class="filename">sda2</code> en <code class="filename">sda3</code> heten. Hetzelfde geldt voor schijf <code class="filename">sdb</code> en haar partities. </p>
<p>Merk op dat als uw computer twee computerbusadapters voor SCSI heeft (d.w.z. twee SCSI-controllers), er verwarring kan ontstaan over de volgorde van de schijven. In dat geval is de beste oplossing om de opstartberichten in het oog te houden en deze informatie te koppelen aan wat u weet over het type en de grootte van de schijven. </p>
<p>Linux stelt de primaire partities voor door de naam van de schijf te nemen met daarbij het cijfer 1 tot 4. De eerste primaire partitie op de eerste schijf is dus <code class="filename">/dev/sda1</code>. De logische partities worden genummerd te beginnen vanaf 5 en dus is de eerste logische partitie op diezelfde schijf <code class="filename">/dev/sda5</code>. Denk eraan dat de uitgebreide partitie, dit wil zeggen de primaire partitie die de logische partities bevat, op zich niet bruikbaar is. </p>
</div>
<div class="navfooter">
<hr>
<table width="100%" summary="Navigation footer">
<tr>
<td width="40%" align="left">
<a accesskey="p" href="apcs03.html"><img src="images/prev.png" alt="Terug"></a> </td>
<td width="20%" align="center"><a accesskey="u" href="apc.html"><img src="images/up.png" alt="Omhoog"></a></td>
<td width="40%" align="right"> <a accesskey="n" href="apcs05.html"><img src="images/next.png" alt="Volgende"></a>
</td>
</tr>
<tr>
<td width="40%" align="left" valign="top">C.3. Aanbevolen schijfindelingsschema </td>
<td width="20%" align="center"><a accesskey="h" href="index.html"><img src="images/home.png" alt="Begin"></a></td>
<td width="40%" align="right" valign="top"> C.5. Debian schijfindelingsprogramma's</td>
</tr>
</table>
</div>
</body>
</html>
