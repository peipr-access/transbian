<html>
<head>
<meta http-equiv="Content-Type" content="text/html; charset=UTF-8">
<title>4.1. Officiële Debian GNU/Linux installatie-images</title>
<link rel="stylesheet" type="text/css" href="install.css">
<meta name="generator" content="DocBook XSL Stylesheets Vsnapshot">
<link rel="home" href="index.html" title="Debian GNU/Linux Installatiehandleiding">
<link rel="up" href="ch04.html" title="Hoofdstuk 4. Media met het installatiesysteem verkrijgen">
<link rel="prev" href="ch04.html" title="Hoofdstuk 4. Media met het installatiesysteem verkrijgen">
<link rel="next" href="ch04s02.html" title="4.2. Bestanden downloaden van Debian spiegelservers">
</head>
<body bgcolor="white" text="black" link="#0000FF" vlink="#840084" alink="#0000FF">
<div class="navheader">
<table width="100%" summary="Navigation header">
<tr><th colspan="3" align="center">4.1. Officiële Debian GNU/Linux installatie-images</th></tr>
<tr>
<td width="20%" align="left">
<a accesskey="p" href="ch04.html"><img src="images/prev.png" alt="Terug"></a> </td>
<th width="60%" align="center">Hoofdstuk 4. Media met het installatiesysteem verkrijgen</th>
<td width="20%" align="right"> <a accesskey="n" href="ch04s02.html"><img src="images/next.png" alt="Volgende"></a>
</td>
</tr>
</table>
<hr>
</div>
<div class="sect1">
<div class="titlepage"><div><div><h2 class="title">
<a name="official-cdrom"></a>4.1. Officiële Debian GNU/Linux installatie-images</h2></div></div></div>
<p>Veruit de gemakkelijkste manier om Debian GNU/Linux te installeren is vanaf een set officiële Debian installatie-images. U kunt een set CD's/DVD's kopen bij een leverancier (zie de pagina <a class="ulink" href="https://www.debian.org/CD/vendors/" target="_top">Leveranciers van Debian installatiemedia</a>). Als u over een snelle netwerkverbinding en een CD/DVD-brander beschikt, kunt u ook de installatie-images downloaden van een Debian spiegelserver en uw eigen set aanmaken (zie de pagina <a class="ulink" href="https://www.debian.org/CD/" target="_top">Debian op CD's/DVD's</a> en de <a class="ulink" href="https://www.debian.org/CD/faq/" target="_top">Debian CD FAQ</a> voor gedetailleerde instructies). Indien u dergelijke optische installatiemedia bezit en uw computer ermee kan opstarten<span class="phrase">, wat voor alle moderne PC's het geval is</span>, dan kunt u meteen doorgaan naar <a class="xref" href="ch05.html" title="Hoofdstuk 5. Het installatiesysteem starten">Hoofdstuk 5, <i>Het installatiesysteem starten</i></a>. Er werd veel aandacht besteed aan het plaatsen van de meest gebruikte bestanden op het eerste CD- en DVD-image, waardoor een basale installatie van een desktopomgeving uitgevoerd kan worden met alleen het eerste DVD- of - mits zekere beperkingen - zelfs met enkel het eerste CD-image. </p>
<p>Aangezien de capaciteit van een CD volgens de huidige standaarden eerder beperkt is, is het niet bij alle grafische desktopomgevingen mogelijk om ze enkel met de eerste CD te installeren. Voor de installatie van sommige desktopomgevingen is ofwel een verbinding met het netwerk vereist om tijdens de installatie de resterende bestanden op te halen, ofwel bijkomende CD's. </p>
<p>Onthoud ook dat indien sommige pakketten die u nodig heeft, niet op de door u gebruikte installatiemedia staan, u deze pakketten altijd achteraf kunt installeren vanop uw operationeel nieuw Debian-systeem (na het beëindigen van de installatie). Indien u wilt weten op welk installatie-image een specifiek pakket te vinden is, ga dan naar <a class="ulink" href="https://cdimage-search.debian.org/" target="_top">https://cdimage-search.debian.org/</a>. </p>
<p>Indien uw machine het opstarten vanaf optische  media niet ondersteunt<span class="phrase"> (enkel toepasselijk op zeer oude PC-systemen)</span>, maar u wel een CD/DVD-set heeft, kunt u een andere werkwijze gebruiken, zoals  <span class="phrase">harde schijf,</span> <span class="phrase">usb-stick,</span> <span class="phrase">opstarten over het netwerk</span> of de kernel handmatig laden van de schijf om het opstarten van het installatiesysteem te initiëren. De bestanden die u nodig heeft om via een andere methode op te starten bevinden zich ook op de schijf. Het archief op het Debian netwerk en de mappenindeling op de schijf zijn identiek. Indien dus hierna paden vermeld worden naar specifieke bestanden uit het archief die u nodig heeft om op te starten, kunt u deze bestanden op uw installatiemedia in dezelfde mappen en onderliggende mappen vinden. </p>
<p>Eens het installatiesysteem opgestart werd, zal het in staat zijn alle overige bestanden die het nodig heeft, op te halen van de schijf. </p>
<p>Indien u geen set insallatiemedia heeft, zult u de bestanden van het installatiesysteem moeten downloaden en ze moeten plaatsen op een  <span class="phrase">harde schijf of</span> <span class="phrase">usb-stick of</span> <span class="phrase">een verbonden computer</span>, zodat die gebruikt kunnen worden om het installatiesysteem op te starten. </p>
</div>
<div class="navfooter">
<hr>
<table width="100%" summary="Navigation footer">
<tr>
<td width="40%" align="left">
<a accesskey="p" href="ch04.html"><img src="images/prev.png" alt="Terug"></a> </td>
<td width="20%" align="center"><a accesskey="u" href="ch04.html"><img src="images/up.png" alt="Omhoog"></a></td>
<td width="40%" align="right"> <a accesskey="n" href="ch04s02.html"><img src="images/next.png" alt="Volgende"></a>
</td>
</tr>
<tr>
<td width="40%" align="left" valign="top">Hoofdstuk 4. Media met het installatiesysteem verkrijgen </td>
<td width="20%" align="center"><a accesskey="h" href="index.html"><img src="images/home.png" alt="Begin"></a></td>
<td width="40%" align="right" valign="top"> 4.2. Bestanden downloaden van Debian spiegelservers</td>
</tr>
</table>
</div>
</body>
</html>
