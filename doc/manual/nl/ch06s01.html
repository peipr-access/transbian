<html>
<head>
<meta http-equiv="Content-Type" content="text/html; charset=UTF-8">
<title>6.1. Hoe het installatiesysteem werkt</title>
<link rel="stylesheet" type="text/css" href="install.css">
<meta name="generator" content="DocBook XSL Stylesheets Vsnapshot">
<link rel="home" href="index.html" title="Debian GNU/Linux Installatiehandleiding">
<link rel="up" href="ch06.html" title="Hoofdstuk 6. Het Debian installatiesysteem gebruiken">
<link rel="prev" href="ch06.html" title="Hoofdstuk 6. Het Debian installatiesysteem gebruiken">
<link rel="next" href="ch06s02.html" title="6.2. Voorstelling van de componenten">
</head>
<body bgcolor="white" text="black" link="#0000FF" vlink="#840084" alink="#0000FF">
<div class="navheader">
<table width="100%" summary="Navigation header">
<tr><th colspan="3" align="center">6.1. Hoe het installatiesysteem werkt</th></tr>
<tr>
<td width="20%" align="left">
<a accesskey="p" href="ch06.html"><img src="images/prev.png" alt="Terug"></a> </td>
<th width="60%" align="center">Hoofdstuk 6. Het Debian installatiesysteem gebruiken</th>
<td width="20%" align="right"> <a accesskey="n" href="ch06s02.html"><img src="images/next.png" alt="Volgende"></a>
</td>
</tr>
</table>
<hr>
</div>
<div class="sect1">
<div class="titlepage"><div><div><h2 class="title">
<a name="idm1792"></a>6.1. Hoe het installatiesysteem werkt</h2></div></div></div>
<p>For this architecture the <code class="classname">debian-installer</code> supports two different user interfaces: a graphical one and a text-based one. The graphical interface is used by default unless you select an <span class="quote">“<span class="quote">Install</span>”</span> option in the boot menu. For more information about booting the graphical installer, please refer to <a class="xref" href="ch05s01.html#graphical" title="5.1.8. Het grafische installatiesysteem">Paragraaf 5.1.8, “Het grafische installatiesysteem”</a>. </p>
<p>Het Debian installatiesysteem bestaat uit een aantal componenten die elk ontwikkeld zijn om een specifieke taak uit te voeren tijdens de installatie. Elke component voert zijn taak uit, waarbij aan de gebruiker vragen gesteld kunnen worden als dat voor die taak nodig is. Aan de vragen zelf is een prioriteit toegekend, en bij het opstarten van het installatiesysteem wordt ingesteld welke prioriteit vragen moeten hebben om gesteld te worden. </p>
<p>Als een standaardinstallatie wordt uitgevoerd, zullen alleen essentiële vragen (met een hoge prioriteit - high priority) worden gesteld. Het resultaat is een in hoge mate geautomatiseerd installatieproces met weinig interactie met de gebruiker. Componenten worden vanzelf in de juiste volgorde uitgevoerd; welke componenten worden uitgevoerd, wordt hoofdzakelijk bepaald door de gekozen installatiemethode en door uw apparatuur. Het installatiesysteem zal standaardantwoorden gebruiken voor vragen die niet worden gesteld. </p>
<p>Als er een probleem optreedt, wordt een scherm met een foutmelding getoond en zal mogelijk het menu van het installatiesysteem worden getoond zodat de gebruiker een alternatieve actie kan selecteren. Als er geen problemen zijn, zal de gebruiker het menu van het installatiesysteem nooit zien, maar eenvoudig de vragen voor iedere opeenvolgende component kunnen beantwoorden. Meldingen van ernstige fouten hebben een prioriteit <span class="quote">“<span class="quote">critical</span>”</span> (kritiek), zodat de gebruiker altijd geïnformeerd zal worden. </p>
<p>Sommige van de standaardwaarden die het installatiesysteem gebruikt, kunnen beïnvloed worden door het meegeven van opstartparameters bij het starten van <code class="classname">debian-installer</code>. Als u bijvoorbeeld statische netwerkconfiguratie wilt forceren (standaard worden automatische IPv6-configuratie en DHCP gebruikt indien dit beschikbaar is), kunt u de opstartparameter <strong class="userinput"><code>netcfg/disable_autoconfig=true</code></strong> toevoegen. Zie <a class="xref" href="ch05s03.html#installer-args" title="5.3.2. Parameters voor het installatiesysteem van Debian">Paragraaf 5.3.2, “Parameters voor het installatiesysteem van Debian”</a> voor een overzicht van beschikbare opties. </p>
<p>Het is mogelijk dat gevorderde gebruikers zich meer thuis voelen met een menugestuurde interface, waarbij elke stap door de gebruiker zelf wordt bepaald in plaats van het installatiesysteem dat automatisch elke stap in volgorde uitvoert. Om het installatiesysteem op een handmatige, menugestuurde manier uit te voeren, moet de opstartparameter <strong class="userinput"><code>priority=medium</code></strong> worden toegevoegd. </p>
<p>Als het voor uw apparatuur noodzakelijk is om parameters mee te geven bij de installatie van kernelmodules, dan zult u het installatiesysteem moeten starten in de <span class="quote">“<span class="quote">expert</span>”</span> modus. Dit is mogelijk door ofwel het commando <span class="command"><strong>expert</strong></span> te gebruiken om het installatiesysteem op te starten, ofwel door <strong class="userinput"><code>priority=low</code></strong> als opstartparameter toe te voegen. De expertmodus geeft u volledige controle over <code class="classname">debian-installer</code>. </p>
<p>In the text-based environment the use of a mouse is not supported. Here are the keys you can use to navigate within the various dialogs. The <span class="keycap"><strong>Tab</strong></span> or <span class="keycap"><strong>right</strong></span> arrow keys move <span class="quote">“<span class="quote">forward</span>”</span>, and the <span class="keycap"><strong>Shift</strong></span>+<span class="keycap"><strong>Tab</strong></span> or <span class="keycap"><strong>left</strong></span> arrow keys move <span class="quote">“<span class="quote">backward</span>”</span> between displayed buttons and selections. The <span class="keycap"><strong>up</strong></span> and <span class="keycap"><strong>down</strong></span> arrow select different items within a scrollable list, and also scroll the list itself. In addition, in long lists, you can type a letter to cause the list to scroll directly to the section with items starting with the letter you typed and use <span class="keycap"><strong>Pg-Up</strong></span> and <span class="keycap"><strong>Pg-Down</strong></span> to scroll the list in sections. The <span class="keycap"><strong>space bar</strong></span> selects an item such as a checkbox. Use <span class="keycap"><strong>Enter</strong></span> to activate choices. </p>
<p>Bij sommige dialoogvensters krijgt u bijkomende informatie om u te helpen. Indien er hulp beschikbaar is, wordt dit aangegeven in de onderste regel van het scherm door te vermelden dat u hulp kunt krijgen door op de toets <span class="keycap"><strong>F1</strong></span> te drukken. </p>
<p>Foutmeldingen en logboekberichten worden omgeleid naar de vierde console. U kunt toegang krijgen tot deze console door op <span class="keycap"><strong>linker Alt</strong></span>+<span class="keycap"><strong>F4</strong></span> te drukken (houd de linker <span class="keycap"><strong>Alt</strong></span>-toets vast terwijl u de <span class="keycap"><strong>F4</strong></span>-functietoets indrukt); u keert terug naar het hoofdinstallatiescherm met <span class="keycap"><strong>linker Alt</strong></span>+<span class="keycap"><strong>F1</strong></span>. </p>
<p>Deze meldingen kunnen ook worden teruggevonden in <code class="filename">/var/log/syslog</code>. Na de installatie wordt dit logbestand gekopieerd naar <code class="filename">/var/log/installer/syslog</code> op uw nieuwe systeem. Andere installatiemeldingen kunnen tijdens de installatie worden gevonden in <code class="filename">/var/log/</code> en, nadat de computer opnieuw is opgestart met het nieuwe systeem, in <code class="filename">/var/log/installer/</code>. </p>
<div class="sect2">
<div class="titlepage"><div><div><h3 class="title">
<a name="gtk-using"></a>6.1.1. Het grafische installatiesysteem gebruiken</h3></div></div></div>
<p>Het grafische installatiesysteem werkt eigenlijk op dezelfde manier als het tekstgeoriënteerde installatiesysteem, en dus kunt u de rest van deze handleiding gebruiken om u te laten begeleiden bij het installatieproces. </p>
<p>Indien u liever het toetsenbord dan de muis gebruikt, dient u twee zaken te weten. Om een ingeklapte lijst (wordt bijvoorbeeld toegepast bij de selectie van een land binnen een continent) uit te klappen, kunt u de toetsen <span class="keycap"><strong>+</strong></span> en <span class="keycap"><strong>-</strong></span> gebruiken. Bij vragen waarbij meer dan een item geselecteerd kan worden (bijv. de selectie van taken), moet u nadat u klaar bent met kiezen eerst met de toets <span class="keycap"><strong>Tab</strong></span> naar de knop <span class="guibutton">Volgende</span> gaan. Op de entertoets drukken werkt als een schakelaar (selecteert/deselecteert het actieve element), maar activeert niet <span class="guibutton">Volgende</span>. </p>
<p>Indien er bij een dialoogvenster bijkomende hulp beschikbaar is, zult u een <span class="guibutton">Help</span>-knop zien. U krijgt de hulp te zien door ofwel de knop te activeren of op de <span class="keycap"><strong>F1</strong></span>-toets te drukken. </p>
<p>Om naar een andere console over te schakelen, zult u ook de <span class="keycap"><strong>Ctrl</strong></span>-toets moeten gebruiken, zoals dat ook met het X Window System het geval is. Indien u bijvoorbeeld wilt overschakelen naar VT2 (de eerste shell om te debuggen), zult u de volgende toetsencombinatie gebruiken: <span class="keycap"><strong>Ctrl</strong></span>+<span class="keycap"><strong>linker Alt</strong></span>+<span class="keycap"><strong>F2</strong></span>. Het grafische installatiesysteem zelf bevindt zich op VT5, en dus kunt u de toetsencombinatie <span class="keycap"><strong>linker Alt</strong></span>+<span class="keycap"><strong>F5</strong></span> gebruiken om er naar terug te keren. </p>
</div>
</div>
<div class="navfooter">
<hr>
<table width="100%" summary="Navigation footer">
<tr>
<td width="40%" align="left">
<a accesskey="p" href="ch06.html"><img src="images/prev.png" alt="Terug"></a> </td>
<td width="20%" align="center"><a accesskey="u" href="ch06.html"><img src="images/up.png" alt="Omhoog"></a></td>
<td width="40%" align="right"> <a accesskey="n" href="ch06s02.html"><img src="images/next.png" alt="Volgende"></a>
</td>
</tr>
<tr>
<td width="40%" align="left" valign="top">Hoofdstuk 6. Het Debian installatiesysteem gebruiken </td>
<td width="20%" align="center"><a accesskey="h" href="index.html"><img src="images/home.png" alt="Begin"></a></td>
<td width="40%" align="right" valign="top"> 6.2. Voorstelling van de componenten</td>
</tr>
</table>
</div>
</body>
</html>
