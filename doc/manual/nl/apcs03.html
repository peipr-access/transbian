<html>
<head>
<meta http-equiv="Content-Type" content="text/html; charset=UTF-8">
<title>C.3. Aanbevolen schijfindelingsschema</title>
<link rel="stylesheet" type="text/css" href="install.css">
<meta name="generator" content="DocBook XSL Stylesheets Vsnapshot">
<link rel="home" href="index.html" title="Debian GNU/Linux Installatiehandleiding">
<link rel="up" href="apc.html" title="Bijlage C. Schijven indelen voor Debian">
<link rel="prev" href="apcs02.html" title="C.2. De mappenboom">
<link rel="next" href="apcs04.html" title="C.4. De benaming van apparaten in Linux">
</head>
<body bgcolor="white" text="black" link="#0000FF" vlink="#840084" alink="#0000FF">
<div class="navheader">
<table width="100%" summary="Navigation header">
<tr><th colspan="3" align="center">C.3. Aanbevolen schijfindelingsschema</th></tr>
<tr>
<td width="20%" align="left">
<a accesskey="p" href="apcs02.html"><img src="images/prev.png" alt="Terug"></a> </td>
<th width="60%" align="center">Bijlage C. Schijven indelen voor Debian</th>
<td width="20%" align="right"> <a accesskey="n" href="apcs04.html"><img src="images/next.png" alt="Volgende"></a>
</td>
</tr>
</table>
<hr>
</div>
<div class="sect1">
<div class="titlepage"><div><div><h2 class="title">
<a name="idm4036"></a>C.3. Aanbevolen schijfindelingsschema</h2></div></div></div>
<p>Voor een nieuwe gebruiker, een persoonlijke Debian computer, een thuiscomputer en andere situaties waarin de computer hoofdzakelijk slechts voor één persoon bestemd is, is een opstelling met één enkele <code class="filename">/</code>-partitie (plus swap) wellicht de makkelijkste en eenvoudigste oplossing. Het aanbevolen partitietype is ext4. </p>
<p>Voor systemen met meerdere gebruikers en systemen met veel schijfruimte is het beter om <code class="filename">/var</code>, <code class="filename">/tmp</code> en <code class="filename">/home</code> telkens op een eigen partitie te plaatsen, los van de <code class="filename">/</code>-partitie. </p>
<p>Misschien heeft u een aparte <code class="filename">/usr/local</code>-partitie nodig als u veel programma's denkt te installeren die geen deel uitmaken van de Debian-distributie. Als uw computer dienst zal doen als een e-mailserver, moet u misschien een aparte partitie voorzien voor <code class="filename">/var/mail</code>. Indien u een server met veel gebruikersaccounts installeert, is het over het algemeen aangewezen om een ruime aparte partitie te hebben voor <code class="filename">/home</code>. Over het algemeen verschilt de toegepaste schijfindeling per computer naargelang het gebruik dat er van gemaakt wordt. </p>
<p>Voor erg complexe systemen raadpleegt u best de <a class="ulink" href="http://www.tldp.org/HOWTO/Multi-Disk-HOWTO.html" target="_top"> Multi Disk HOWTO</a>. Die bevat diepgaande informatie die vooral nuttig is voor aanbieders van internetdiensten (ISP's) en voor mensen die servers beheren. </p>
<p>Er bestaan verschillende opvattingen over de grootte van de wisselgeheugenpartitie (swap). Een goede vuistregel is om evenveel swap te gebruiken als het werkgeheugen waarover uw computer beschikt. In de meeste gevallen zou die partitie ook niet kleiner dan 512MB mogen zijn. Natuurlijk zijn er uitzonderingen op deze algemene regel. </p>
<p>Een mogelijk voorbeeld is een oudere thuiscomputer met 512MB RAM-geheugen en een SATA harde schijf van 20GB op <code class="filename">/dev/sda</code>. Deze zou een partitie kunnen hebben van 8GB op <code class="filename">/dev/sda1</code> met daarop een ander besturingssysteem, een swap-partitie van 512MB op <code class="filename">/dev/sda3</code> en een Linux-partitie van ongeveer 11.4GB op <code class="filename">/dev/sda2</code>. </p>
<p>Als u een idee wilt krijgen van de ruimte die ingenomen wordt door bepaalde taken die u na de installatie van het systeem zou willen installeren, kunt u <a class="xref" href="apds02.html" title="D.2. De hoeveelheid schijfruimte die nodig is voor taken">Paragraaf D.2, “De hoeveelheid schijfruimte die nodig is voor taken”</a> raadplegen. </p>
</div>
<div class="navfooter">
<hr>
<table width="100%" summary="Navigation footer">
<tr>
<td width="40%" align="left">
<a accesskey="p" href="apcs02.html"><img src="images/prev.png" alt="Terug"></a> </td>
<td width="20%" align="center"><a accesskey="u" href="apc.html"><img src="images/up.png" alt="Omhoog"></a></td>
<td width="40%" align="right"> <a accesskey="n" href="apcs04.html"><img src="images/next.png" alt="Volgende"></a>
</td>
</tr>
<tr>
<td width="40%" align="left" valign="top">C.2. De mappenboom </td>
<td width="20%" align="center"><a accesskey="h" href="index.html"><img src="images/home.png" alt="Begin"></a></td>
<td width="40%" align="right" valign="top"> C.4. De benaming van apparaten in Linux</td>
</tr>
</table>
</div>
</body>
</html>
