<html>
<head>
<meta http-equiv="Content-Type" content="text/html; charset=UTF-8">
<title>4.4. Bestanden voorbereiden om vanaf een harde schijf op te starten</title>
<link rel="stylesheet" type="text/css" href="install.css">
<meta name="generator" content="DocBook XSL Stylesheets Vsnapshot">
<link rel="home" href="index.html" title="Debian GNU/Linux Installatiehandleiding">
<link rel="up" href="ch04.html" title="Hoofdstuk 4. Media met het installatiesysteem verkrijgen">
<link rel="prev" href="ch04s03.html" title="4.3. Bestanden klaar maken om van een USB-geheugenstick op te starten">
<link rel="next" href="ch04s05.html" title="4.5. Bestanden klaarmaken om over het netwerk op te starten met TFTP">
</head>
<body bgcolor="white" text="black" link="#0000FF" vlink="#840084" alink="#0000FF">
<div class="navheader">
<table width="100%" summary="Navigation header">
<tr><th colspan="3" align="center">4.4. Bestanden voorbereiden om vanaf een harde schijf op te starten</th></tr>
<tr>
<td width="20%" align="left">
<a accesskey="p" href="ch04s03.html"><img src="images/prev.png" alt="Terug"></a> </td>
<th width="60%" align="center">Hoofdstuk 4. Media met het installatiesysteem verkrijgen</th>
<td width="20%" align="right"> <a accesskey="n" href="ch04s05.html"><img src="images/next.png" alt="Volgende"></a>
</td>
</tr>
</table>
<hr>
</div>
<div class="sect1">
<div class="titlepage"><div><div><h2 class="title">
<a name="boot-drive-files"></a>4.4. Bestanden voorbereiden om vanaf een harde schijf op te starten</h2></div></div></div>
<p>Het installatiesysteem kan opgestart worden met opstartbestanden die op een bestaande partitie van een harde schijf geplaatst worden. Die worden dan gelanceerd ofwel vanuit een ander besturingssysteem, ofwel door rechtstreeks vanuit het BIOS een bootloader aan te roepen. Op moderne UEFI-systemen kan de kernel rechtstreeks vanaf de UEFI-partitie worden opgestart zonder dat een bootloader nodig is. </p>
<p>Met deze techniek kunt u een complete en <span class="quote">“<span class="quote">zuivere netwerk</span>”</span>-installatie realiseren. Dit vermijdt alle rompslomp van verwijderbare media, zoals het zoeken en branden van CD/DVD-images. </p>
<div class="sect2">
<div class="titlepage"><div><div><h3 class="title">
<a name="files-grub"></a>4.4.1. Het opstarten van het installatiesysteem vanaf een harde schijf vanuit Linux met <span class="command"><strong>GRUB</strong></span>
</h3></div></div></div>
<p>In dit deel wordt uitgelegd hoe u met behulp van <span class="command"><strong>GRUB</strong></span> een nieuw systeem kunt toevoegen aan een bestaand Linux-systeem of hoe u zelfs dat bestaand systeem kunt vervangen. </p>
<p><span class="command"><strong>GRUB</strong></span> ondersteunt bij het opstarten niet enkel het in het geheugen laden van de kernel, maar ook van een schijf-image. Deze RAM-schijf kan door de kernel gebruikt worden als root-bestandssysteem. </p>
<p>Kopieer de volgende bestanden vanuit de Debian-archieven naar een geschikte plaats op uw harde schijf, bijvoorbeeld naar <code class="filename">/boot/newinstall/</code>. </p>
<div class="itemizedlist"><ul class="itemizedlist" type="disc">
<li class="listitem"><p><code class="filename">vmlinuz</code> (het binaire kernel-bestand) </p></li>
<li class="listitem"><p><code class="filename">initrd.gz</code> (ramschijf-image) </p></li>
</ul></div>
<p>

</p>
<p>Indien u van plan bent om de harde schijf enkel te gebruiken voor het opstarten van het systeem en daarna alles over het netwerk zult ophalen, moet u het bestand <a class="ulink" href="http://ftp.nl.debian.org/debian/dists/bullseye/main/installer-amd64/current/images/netboot/debian-installer/amd64/initrd.gz" target="_top">netboot/debian-installer/amd64/initrd.gz</a> en de overeenkomstige kernel <a class="ulink" href="http://ftp.nl.debian.org/debian/dists/bullseye/main/installer-amd64/current/images/netboot/debian-installer/amd64/linux" target="_top">netboot/debian-installer/amd64/linux</a> downloaden. Dit zal u toelaten om de harde schijf die u gebruikte om het installatiesysteem op te starten, opnieuw in te delen in partities, hoewel u dit zorgvuldig moet doen. </p>
<p>Indien u echter van plan bent om tijdens de installatie een bestaande partitie op de harde schijf ongewijzigd te behouden, kunt u het bestand <a class="ulink" href="http://ftp.nl.debian.org/debian/dists/bullseye/main/installer-amd64/current/images/hd-media/initrd.gz" target="_top">hd-media/initrd.gz</a> en zijn kernel <a class="ulink" href="http://ftp.nl.debian.org/debian/dists/bullseye/main/installer-amd64/current/images/hd-media/vmlinuz" target="_top">hd-media/vmlinuz</a> downloaden, en een installatie-image kopiëren naar de harde schijf (zorg ervoor dat u het bestand een naam geeft die eindigt op  <code class="literal">.iso</code>). Het installatiesysteem kan dan opstarten van de harde schijf en de installatie uitvoeren op basis van het installatie-image, zonder dat toegang tot het netwerk vereist is. </p>
<p>Om tot slot de bootloader te configureren, gaat u te werk zoals beschreven in <a class="xref" href="ch05s01.html#boot-initrd" title="5.1.5. Opstarten vanuit Linux met behulp van GRUB">Paragraaf 5.1.5, “Opstarten vanuit Linux met behulp van <span class="command"><strong>GRUB</strong></span>”</a>. </p>
</div>
<div class="sect2">
<div class="titlepage"><div><div><h3 class="title">
<a name="files-loadlin"></a>4.4.2. Het opstarten van het installatiesysteem vanaf een harde schijf vanuit DOS met <span class="command"><strong>loadlin</strong></span>
</h3></div></div></div>
<p>In dit deel wordt uitgelegd hoe u de harde schijf voorbereidt om het installatiesysteem op te starten vanuit DOS met <span class="command"><strong>loadlin</strong></span>. </p>
<p>Kopieer de volgende mappen van een Debian installatie-image naar <code class="filename">c:\</code>. </p>
<div class="itemizedlist"><ul class="itemizedlist" type="disc">
<li class="listitem"><p><code class="filename">/install.<code class="filename">amd</code></code> (het binaire kernel-bestand en het ramschijf-image) </p></li>
<li class="listitem"><p><code class="filename">/tools</code> (het gereedschap loadlin) </p></li>
</ul></div>
<p>

</p>
</div>
</div>
<div class="navfooter">
<hr>
<table width="100%" summary="Navigation footer">
<tr>
<td width="40%" align="left">
<a accesskey="p" href="ch04s03.html"><img src="images/prev.png" alt="Terug"></a> </td>
<td width="20%" align="center"><a accesskey="u" href="ch04.html"><img src="images/up.png" alt="Omhoog"></a></td>
<td width="40%" align="right"> <a accesskey="n" href="ch04s05.html"><img src="images/next.png" alt="Volgende"></a>
</td>
</tr>
<tr>
<td width="40%" align="left" valign="top">4.3. Bestanden klaar maken om van een USB-geheugenstick op te starten </td>
<td width="20%" align="center"><a accesskey="h" href="index.html"><img src="images/home.png" alt="Begin"></a></td>
<td width="40%" align="right" valign="top"> 4.5. Bestanden klaarmaken om over het netwerk op te starten met TFTP</td>
</tr>
</table>
</div>
</body>
</html>
