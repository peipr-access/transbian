<html>
<head>
<meta http-equiv="Content-Type" content="text/html; charset=UTF-8">
<title>A.2. Het installatiesysteem opstarten</title>
<link rel="stylesheet" type="text/css" href="install.css">
<meta name="generator" content="DocBook XSL Stylesheets Vsnapshot">
<link rel="home" href="index.html" title="Debian GNU/Linux Installatiehandleiding">
<link rel="up" href="apa.html" title="Bijlage A. Installatie-howto">
<link rel="prev" href="apas01.html" title="A.1. Voorbereidselen">
<link rel="next" href="apas03.html" title="A.3. De installatie">
</head>
<body bgcolor="white" text="black" link="#0000FF" vlink="#840084" alink="#0000FF">
<div class="navheader">
<table width="100%" summary="Navigation header">
<tr><th colspan="3" align="center">A.2. Het installatiesysteem opstarten</th></tr>
<tr>
<td width="20%" align="left">
<a accesskey="p" href="apas01.html"><img src="images/prev.png" alt="Terug"></a> </td>
<th width="60%" align="center">Bijlage A. Installatie-howto</th>
<td width="20%" align="right"> <a accesskey="n" href="apas03.html"><img src="images/next.png" alt="Volgende"></a>
</td>
</tr>
</table>
<hr>
</div>
<div class="sect1">
<div class="titlepage"><div><div><h2 class="title">
<a name="howto-getting-images"></a>A.2. Het installatiesysteem opstarten</h2></div></div></div>
<p> Het Debian CD-team stelt installatie-images met <code class="classname">debian-installer</code> ter beschikking op de <a class="ulink" href="https://www.debian.org/CD/" target="_top">Debian CD/DVD-webpagina</a>. Meer informatie over waar u installtie-images kunt verkrijgen, vindt u op <a class="xref" href="ch04s01.html" title="4.1. Officiële Debian GNU/Linux installatie-images">Paragraaf 4.1, “Officiële Debian GNU/Linux installatie-images”</a>. </p>
<p>Sommige installatiemethodes hebben andere images nodig dan deze voor optische medida.  <a class="xref" href="ch04s02.html#where-files" title="4.2.1. Waar u installatiebestanden kunt vinden">Paragraaf 4.2.1, “Waar u installatiebestanden kunt vinden”</a> legt uit waar u op de Debian spiegelservers images kunt vinden. </p>
<p>In de volgende onderdelen geven we meer informatie over welke images u nodig heeft voor alle mogelijke installatiemethodes. </p>
<div class="sect2">
<div class="titlepage"><div><div><h3 class="title">
<a name="howto-getting-images-cdrom"></a>A.2.1. Optische schijf</h3></div></div></div>
<p>Het <span class="quote">“<span class="quote">netinst</span>”</span> CD-image is een populair image dat gebruikt kan worden voor het installeren van bullseye met de <code class="classname">debian-installer</code>. Met deze installatiemethode is het de bedoeling om vanaf dat image op te starten en dan bijkomende pakketten over het netwerk te installeren. Vandaar de naam <span class="quote">“<span class="quote">netinst</span>”</span>. Het image bevat de softwarecomponenten die nodig zijn om het installatieprogramma uit te voeren en de basispakketten te installeren om zo een minimaal bullseye-systeem te bekomen. Indien u dat verkiest kunt u ook een volledig CD/DVD-image ophalen, waarbij u het netwerk niet nodig heeft voor de installatie. U heeft enkel het eerste image van een dergelijke reeks nodig.  </p>
<p>Download het type dat u verkiest en brandt het op een optische schijf. <span class="phrase">Om vanaf de schijf op te starten moet u mogelijk uw BIOS/UEFI-configuratie aanpassen, zoals uitgelegd wordt in <a class="xref" href="ch03s06.html#bios-setup" title="3.6.1. Het instellingenmenu van het BIOS/UEFI openen">Paragraaf 3.6.1, “Het instellingenmenu van het BIOS/UEFI openen”</a>.</span>  </p>
</div>
<div class="sect2">
<div class="titlepage"><div><div><h3 class="title">
<a name="howto-getting-images-usb"></a>A.2.2. USB-geheugenstick</h3></div></div></div>
<p>U kunt de installatie ook uitvoeren met een verwijderbaar USB-opslagapparaat. Een USB-stick kan een handig Debian installatiemedium zijn dat u overal met u mee kunt nemen. </p>
<p>De makkelijkste manier om uw USB-geheugenstick klaar te maken, is een Debian CD- of DVD-image dat er op past downloaden en het image rechtstreeks op de geheugenstick schrijven. Uiteraard zal dit alles wat reeds op de geheugenstick stond, vernietigen. Dit werkt op die manier omdat de Debian CD/DVD-images zogenaamde <span class="quote">“<span class="quote">isohybrid</span>”</span> images zijn, waarmee u zowel vanaf een optisch station als vanaf een USB-station kunt opstarten. </p>
<p>Er bestaan ook meer flexibele manieren om een geheugenstick in te richten om het debian installatiesysteem te gebruiken, en het is mogelijk om het systeem te laten functioneren met een kleinere geheugenstick. Meer informatie vindt u in <a class="xref" href="ch04s03.html" title="4.3. Bestanden klaar maken om van een USB-geheugenstick op te starten">Paragraaf 4.3, “Bestanden klaar maken om van een USB-geheugenstick op te starten”</a>. </p>
<p>Komt opstarten vanaf een USB-opslagmedium vrij algemeen voor op UEFI-systemen, dan is dat enigszins anders voor de oudere BIOS-wereld. Sommige BIOS'en kunnen rechtstreeks opstarten van een USB-opslagmedium, andere zijn daar niet toe in staat. Mogelijk moet u uw BIOS/UEFI configureren om <span class="quote">“<span class="quote">USB legacy support</span>”</span> (ondersteuning voor oudere USB) of <span class="quote">“<span class="quote">Legacy support</span>”</span> (ondersteuning voor oudere functionaliteit) te activeren. In het keuzemenu voor het opstartapparaat zou u <span class="quote">“<span class="quote">removable drive</span>”</span> (verwijderbare schijf) of <span class="quote">“<span class="quote">USB-HDD</span>”</span> moeten vinden om te kunnen opstarten vanaf het USB-apparaat. Raadpleeg voor nuttige tips en meer informatie <a class="xref" href="ch05s01.html#usb-boot-x86" title="5.1.1. Opstarten van een USB-geheugenstick">Paragraaf 5.1.1, “Opstarten van een USB-geheugenstick”</a>. </p>
</div>
<div class="sect2">
<div class="titlepage"><div><div><h3 class="title">
<a name="howto-getting-images-netboot"></a>A.2.3. Opstarten van het netwerk</h3></div></div></div>
<p>Het is ook mogelijk om <code class="classname">debian-installer</code> volledig over het netwerk op te starten. De verschillende methodes om over het netwerk op te starten houden verband met de architectuur en met hoe opstarten over het netwerk opgezet werd. De bestanden in <code class="filename">netboot/</code> kunnen gebruikt worden om <code class="classname">debian-installer</code> over het netwerk op te starten. </p>
<p>Het makkelijkst op te zetten is wellicht over het netwerk opstarten met PXE. Pak het bestand <code class="filename">netboot/pxeboot.tar.gz</code> uit in <code class="filename">/srv/tftp</code> of op een andere passende plaats voor uw tftp-server. Stel uw DHCP-server in om bestandsnaam <code class="filename">pxelinux.0</code> door te geven aan cliënten en met wat geluk werkt alles gewoon. Kijk voor gedetailleerde instructies op <a class="xref" href="ch04s05.html" title="4.5. Bestanden klaarmaken om over het netwerk op te starten met TFTP">Paragraaf 4.5, “Bestanden klaarmaken om over het netwerk op te starten met TFTP”</a>. </p>
</div>
<div class="sect2">
<div class="titlepage"><div><div><h3 class="title">
<a name="howto-getting-images-hard-disk"></a>A.2.4. Opstarten vanaf harde schijf</h3></div></div></div>
<p>Het is mogelijk om het installatiesysteem op te starten zonder verwisselbare media, maar met enkel een bestaande harde schijf, waarop een andere besturingssysteem kan staan. Download <code class="filename">hd-media/initrd.gz</code>, <code class="filename">hd-media/vmlinuz</code> en een Debian CD/DVD-image naar de basismap van de harde schijf. Zorg ervoor dat de naam van het image eindigt op <code class="literal">.iso</code>. Nu komt het er nog enkel op aan om linux op te starten met het initrd-bestand. <span class="phrase"> <a class="xref" href="ch05s01.html#boot-initrd" title="5.1.5. Opstarten vanuit Linux met behulp van GRUB">Paragraaf 5.1.5, “Opstarten vanuit Linux met behulp van <span class="command"><strong>GRUB</strong></span>”</a> legt een manier uit waarop u dit kunt doen. </span> </p>
</div>
</div>
<div class="navfooter">
<hr>
<table width="100%" summary="Navigation footer">
<tr>
<td width="40%" align="left">
<a accesskey="p" href="apas01.html"><img src="images/prev.png" alt="Terug"></a> </td>
<td width="20%" align="center"><a accesskey="u" href="apa.html"><img src="images/up.png" alt="Omhoog"></a></td>
<td width="40%" align="right"> <a accesskey="n" href="apas03.html"><img src="images/next.png" alt="Volgende"></a>
</td>
</tr>
<tr>
<td width="40%" align="left" valign="top">A.1. Voorbereidselen </td>
<td width="20%" align="center"><a accesskey="h" href="index.html"><img src="images/home.png" alt="Begin"></a></td>
<td width="40%" align="right" valign="top"> A.3. De installatie</td>
</tr>
</table>
</div>
</body>
</html>
