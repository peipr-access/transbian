<html>
<head>
<meta http-equiv="Content-Type" content="text/html; charset=UTF-8">
<title>5.2. Toegankelijkheid</title>
<link rel="stylesheet" type="text/css" href="install.css">
<meta name="generator" content="DocBook XSL Stylesheets Vsnapshot">
<link rel="home" href="index.html" title="Debian GNU/Linux Installatiehandleiding">
<link rel="up" href="ch05.html" title="Hoofdstuk 5. Het installatiesysteem starten">
<link rel="prev" href="ch05s01.html" title="5.1. Het installatiesysteem starten op 64-bit PC">
<link rel="next" href="ch05s03.html" title="5.3. Opstartparameters">
</head>
<body bgcolor="white" text="black" link="#0000FF" vlink="#840084" alink="#0000FF">
<div class="navheader">
<table width="100%" summary="Navigation header">
<tr><th colspan="3" align="center">5.2. Toegankelijkheid</th></tr>
<tr>
<td width="20%" align="left">
<a accesskey="p" href="ch05s01.html"><img src="images/prev.png" alt="Terug"></a> </td>
<th width="60%" align="center">Hoofdstuk 5. Het installatiesysteem starten</th>
<td width="20%" align="right"> <a accesskey="n" href="ch05s03.html"><img src="images/next.png" alt="Volgende"></a>
</td>
</tr>
</table>
<hr>
</div>
<div class="sect1">
<div class="titlepage"><div><div><h2 class="title">
<a name="boot-installer-accessibility"></a>5.2. Toegankelijkheid</h2></div></div></div>
<p>Sommige gebruikers kunnen specifieke ondersteuning nodig hebben omwille van bijvoorbeeld een visuele beperking. <span class="phrase">USB brailleschermen worden automatisch herkend (niet de seriële schermen die gekoppeld zijn aan een serieel-USB-convertor), maar de meeste andere</span>  toegankelijkheidsvoorzieningen moeten handmatig geactiveerd worden. <span class="phrase">Op machines die dit ondersteunen, geeft het opstartmenu een pieptoon, wanneer het klaar is om invoer van het toetsenbord te ontvangen. Op BIOS-systemen piept het eenmaal, op UEFI-systemen tweemaal.</span> Bepaalde opstartparameters kunnen <span class="phrase">dan</span> opgegeven worden om bepaalde toegankelijkheidsfuncties te activeren<span class="phrase"> (zie ook <a class="xref" href="ch05s01.html#boot-screen" title="5.1.7. Het opstartscherm">Paragraaf 5.1.7, “Het opstartscherm”</a>)</span>. Merk op dat de bootloader op de meeste architecturen uw toetsenbord als een QWERTY-toetsenbord beschouwt. </p>
<div class="sect2">
<div class="titlepage"><div><div><h3 class="title">
<a name="idm1257"></a>5.2.1. Frontend voor het installatiesysteem</h3></div></div></div>
<p>Het installatiesysteem van Debian kan verschillende frontends gebruiken voor het stellen van vragen met een wisselend comfort vanuit het oogpunt van toegankelijkheid: met name maakt <strong class="userinput"><code>text</code></strong> gebruik van platte tekst en <strong class="userinput"><code>newt</code></strong> van tekstgeoriënteerde dialoogvensters. Er kan een keuze gemaakt worden aan de opstartprompt. Raadpleeg de documentatie bij <strong class="userinput"><code>DEBIAN_FRONTEND</code></strong> in <a class="xref" href="ch05s03.html#installer-args" title="5.3.2. Parameters voor het installatiesysteem van Debian">Paragraaf 5.3.2, “Parameters voor het installatiesysteem van Debian”</a>. </p>
<p>With the <strong class="userinput"><code>newt</code></strong> front-end (used mostly with braille), one mostly just selects answers with arrow keys and presses <span class="keycap"><strong>Enter</strong></span> to validate the choice. Pressing <span class="keycap"><strong>Tab</strong></span> or <span class="keycap"><strong>Shift</strong></span> - <span class="keycap"><strong>Tab</strong></span> allows to switch between dialog elements, and notably to access the <strong class="userinput"><code>Go Back</code></strong> button, which brings back again to previous questions. Some dialogs contain check boxes, which can be ticked on and off by pressing <span class="keycap"><strong>Space</strong></span>. </p>
<p>With the <strong class="userinput"><code>text</code></strong> front-end (used mostly with speech), one mostly selects answers by typing their number followed by pressing <span class="keycap"><strong>Enter</strong></span>. One can also not type anything and just press <span class="keycap"><strong>Enter</strong></span> to simply accept the default value. Typing <strong class="userinput"><code>&lt;</code></strong> and pressing <span class="keycap"><strong>Enter</strong></span> brings back again to previous questions. When a selection of choices has to be made (e.g. during task selection), one can type <strong class="userinput"><code>!</code></strong> to express an empty selection. </p>
</div>
<div class="sect2">
<div class="titlepage"><div><div><h3 class="title">
<a name="idm1279"></a>5.2.2. USB brailleschermen</h3></div></div></div>
<p>USB brailleschermen zouden automatisch herkend moeten worden. Er zal dan automatisch een tekstgeoriënteerde versie van het installatiesysteem geselecteerd worden en op het doelsysteem zal de ondersteuning voor het braillescherm automatisch geïnstalleerd worden. U kunt dus gewoon aan het opstartmenu op <span class="keycap"><strong>Enter</strong></span> drukken. Eens <code class="classname">brltty</code> gestart is, kunt u een brailletabel kiezen via de voorkeursinstellingen uit het menu. U vindt documentatie over sneltoetsen voor brailleapparatuur op de <a class="ulink" href="https://brltty.app/doc/KeyBindings/" target="_top"><code class="classname">brltty</code> website</a>. </p>
</div>
<div class="sect2">
<div class="titlepage"><div><div><h3 class="title">
<a name="idm1286"></a>5.2.3. Seriële brailleschermen</h3></div></div></div>
<p>Seriële brailleschermen kunnen niet op een betrouwbare manier automatisch herkend worden (omdat dit aan sommige ervan schade zou kunnen toebrengen). U moet dus een opstartparameter <strong class="userinput"><code>brltty=<em class="replaceable"><code>stuurprogramma</code></em>,<em class="replaceable"><code>poort</code></em></code></strong> opgeven om <code class="classname">brltty</code> duidelijk te maken welk stuurprogramma en welke poort gebruikt moeten worden. <em class="replaceable"><code>stuurprogramma</code></em> moet de twee-lettercode voor uw terminal zijn (zie het <a class="ulink" href="https://brltty.app/doc/Manual-BRLTTY/English/BRLTTY.html" target="_top">BRLTTY handboek</a>). <em class="replaceable"><code>poort</code></em> moet de naam van de seriële poort zijn waarmee het scherm verbonden is. De standaard is <strong class="userinput"><code>ttyS0</code></strong>. Wanneer een serieel-USB-convertor gebruikt wordt, kan men doorgaans <strong class="userinput"><code>ttyUSB0</code></strong> gebruiken. Er kan nog een derde parameter opgegeven worden om de naam op te geven van de te gebruiken brailletabel (zie het <a class="ulink" href="https://brltty.app/doc/Manual-BRLTTY/English/BRLTTY.html" target="_top">BRLTTY handboek</a>). De Engelse tabel is standaard. Merk op dat u de tabel ook later nog kunt aanpassen via het menu voorkeursinstellingen. Een vierde parameter kan gebruikt worden om parameters door te geven aan het braillestuurprogramma, zoals <strong class="userinput"><code>protocol=foo</code></strong>, wat voor sommige ongewone modellen nodig kan zijn. Documentatie over sneltoetsen voor brailleapparatuur is te vinden op de <a class="ulink" href="https://brltty.app/doc/KeyBindings/" target="_top"><code class="classname">brltty</code> website</a>. </p>
</div>
<div class="sect2">
<div class="titlepage"><div><div><h3 class="title">
<a name="idm1302"></a>5.2.4. Softwarematige spraaksynthese</h3></div></div></div>
<p>Alle images van het installatiesysteem waarop de grafische versie van het installatiesysteem staat, bieden ondersteuning voor softwarematige spraaksynthese, d.w.z. alle netinst-, CD- en DVD-images en de gtk-variant van het netboot-image. De softwarematige spraaksynthese kan geactiveerd worden door dit in het opstartmenu te selecteren door <strong class="userinput"><code>s</code></strong> <span class="keycap"><strong>Enter</strong></span> te typen. Dan zal automatisch de tekstversie van het installatiesysteem geselecteerd worden en op het doelsysteem zal automatisch ondersteuning voor softwarematige spraaksynthese geïnstalleerd worden. </p>
<p>Indien verschillende geluidskaarten gevonden worden, zal u gevraagd worden om op <span class="keycap"><strong>Enter</strong></span> te drukken wanneer u uit de gewenste geluidskaart spraak hoort komen. </p>
<p>De eerste vraag (de taalkeuze) wordt in het Engels gesteld en tijdens de rest van de installatie wordt de gekozen taal gesproken (als die beschikbaar is in <code class="classname">espeak</code>). </p>
<p>De standaardspreeksnelheid is redelijk traag. Om ze te versnellen, drukt u op <span class="keycap"><strong>CapsLock</strong></span>+<span class="keycap"><strong>6</strong></span>. Om ze te vertragen, drukt u op <span class="keycap"><strong>CapsLock</strong></span>+<span class="keycap"><strong>5</strong></span>. Standaard staat een gemiddelde geluidsterkte ingesteld. Voor een luider geluid drukt u op <span class="keycap"><strong>CapsLock</strong></span>+<span class="keycap"><strong>2</strong></span>. Voor een stiller geluid drukt u op <span class="keycap"><strong>CapsLock</strong></span>+<span class="keycap"><strong>1</strong></span>. Voor meer informatie over navigatie-sneltoetsen kunt u de <a class="ulink" href="http://www.linux-speakup.org/spkguide.txt" target="_top">Handleiding bij het speakup-programma</a> raadplegen. Om het standaardantwoord op een vraag te aanvaarden, drukt u aan de prompt gewoon op <span class="keycap"><strong>Enter</strong></span>. Om op een vraag een leeg antwoord te geven, typt u aan de prompt <strong class="userinput"><code>!</code></strong>. Om naar de vorige vraag terug te keren, typt u aan de prompt <strong class="userinput"><code>&lt;</code></strong>. </p>
</div>
<div class="sect2">
<div class="titlepage"><div><div><h3 class="title">
<a name="idm1328"></a>5.2.5. Hardwarespraaksynthese</h3></div></div></div>
<p>Alle images van het installatiesysteem waarop de grafische versie van het installatiesysteem staat, bieden ondersteuning voor hardwarespraaksynthese, d.w.z. alle netinst-, CD- en DVD-images en de gtk-variant van het netboot-image. U moet dus in het opstartmenu kiezen voor een <span class="quote">“<span class="quote">Grafische installatie</span>”</span>. </p>
<p>Apparatuur voor hardwarespraaksynthese kan niet automatisch herkend worden. U moet dus een opstartparameter <strong class="userinput"><code>speakup.synth=<em class="replaceable"><code>stuurprogramma</code></em></code></strong> opgeven om <code class="classname">speakup</code> duidelijk te maken welk stuurprogramma gebruikt moet worden. <em class="replaceable"><code>stuurprogramma</code></em> moet u vervangen door de stuurprogrammacode van uw apparaat (zie de <a class="ulink" href="http://www.linux-speakup.org/spkguide.txt" target="_top">lijst met stuurprogrammacodes</a>). Automatisch zal dan de tekstversie van het installatiesysteem gekozen worden en op het doelsysteem zal automatisch ondersteuning voor het spraaksyntheseapparaat geïnstalleerd worden. </p>
</div>
<div class="sect2">
<div class="titlepage"><div><div><h3 class="title">
<a name="idm1338"></a>5.2.6. Apparatuur op een kaart</h3></div></div></div>
<p>Sommige apparatuur voor toegankelijkheid heeft in feite de vorm van een kaart die binnenin de machine ingeplugd moet worden en die de tekst rechtstreeks leest uit het videogeheugen. Opdat dit soort apparaten zou werken moet u framebufferondersteuning uitzetten door de opstartparameter <strong class="userinput"><code>vga=normal</code></strong> <strong class="userinput"><code>fb=false</code></strong> te gebruiken. Op die manier wordt het aantal ondersteunde talen wel beperkt. </p>
<p>Desgewenst kan een tekstversie van de bootloader geactiveerd worden vooraleer de opstartparameter opgegeven wordt, door <strong class="userinput"><code>h</code></strong> <span class="keycap"><strong>Enter</strong></span> te typen. </p>
</div>
<div class="sect2">
<div class="titlepage"><div><div><h3 class="title">
<a name="idm1346"></a>5.2.7. Een stijl met verhoogd contrast</h3></div></div></div>
<p>Voor gebruikers met een verminderd gezichtsvermogen bestaat de mogelijkheid om voor het installatiesysteem een kleurenschema met verhoogd contrast te kiezen, waardoor het beter leesbaar wordt. Om dit te activeren, kunt u de sneltoets <strong class="userinput"><code>d</code></strong> gebruiken om in het opstartscherm het item <span class="quote">“<span class="quote">Accessible high contrast</span>”</span> te selecteren, of u kunt <strong class="userinput"><code>theme=dark</code></strong> toevoegen als opstartparameter. </p>
</div>
<div class="sect2">
<div class="titlepage"><div><div><h3 class="title">
<a name="idm1352"></a>5.2.8. Zoomfunctie</h3></div></div></div>
<p>Voor gebruikers met een verminderd gezichtsvermogen biedt het grafische installatiesysteem een erg basale zoomfunctie: met de sneltoetsen <span class="keycap"><strong>Control</strong></span>+<span class="keycap"><strong>+</strong></span> en <span class="keycap"><strong>Control</strong></span>+<span class="keycap"><strong>-</strong></span> kunnen de letters groter en kleiner gemaakt worden. </p>
</div>
<div class="sect2">
<div class="titlepage"><div><div><h3 class="title">
<a name="idm1361"></a>5.2.9. Expertmodus, reparatiemodus, geautomatiseerde installatie</h3></div></div></div>
<p>De expertmodus en de reparatiemodus van het installatiesysteem en een geautomatiseerde installatie kunnen ook met toegankelijkheidsvoorzieningen uitgevoerd worden. Om ze te gebruiken moet men eerst naar het submenu <span class="quote">“<span class="quote">Advanced options</span>”</span> van het opstartmenu gaan door <strong class="userinput"><code>a</code></strong> te typen. Op een BIOS-systeem (het opstartmenu heeft dan slechts één bieptoon gegeven) moet u daarna op <span class="keycap"><strong>Enter</strong></span> drukken. Bij UEFI-systemen (het opstartmenu heeft twee bieptonen gegeven) dient u dit niet te doen. Om nadien eventueel spraaksynthese te activeren moet u op <strong class="userinput"><code>s</code></strong> drukken (opnieuw gevolgd door <span class="keycap"><strong>Enter</strong></span> op een BIOS-systeem maar niet op een UEFI-systeem). Vanaf dan kunnen verschillende sneltoetsen gebruikt worden: <strong class="userinput"><code>x</code></strong> voor een installatie in expertmodus, <strong class="userinput"><code>r</code></strong> voor de reparatiemodus en <strong class="userinput"><code>a</code></strong> voor een geautomatiseerde installatie. Op een BIOS-systeem moet u daarna telkens op <span class="keycap"><strong>Enter</strong></span> drukken. </p>
<p>De optie geautomatiseerde installatie laat toe om Debian volledig automatisch te installeren via het gebruik van preseeding (vooraf ingestelde antwoorden), waarvan de vindplaats na het opstarten van de toegankelijkheidsvoorzieningen ingevoerd kan worden. Het gebruik van preseeding zelf wordt gedocumenteerd in <a class="xref" href="apb.html" title="Bijlage B. De installatie automatiseren door antwoorden vooraf in te stellen">Bijlage B, <i>De installatie automatiseren door antwoorden vooraf in te stellen</i></a>. </p>
</div>
<div class="sect2">
<div class="titlepage"><div><div><h3 class="title">
<a name="idm1375"></a>5.2.10. Toegankelijkheid van het geïnstalleerde systeem</h3></div></div></div>
<p>Documentatie over de toegankelijkheid van een geïnstalleerd systeem is te vinden op de <a class="ulink" href="https://wiki.debian.org/accessibility" target="_top">Wikipagina van Debian over toegankelijkheid</a>. </p>
</div>
</div>
<div class="navfooter">
<hr>
<table width="100%" summary="Navigation footer">
<tr>
<td width="40%" align="left">
<a accesskey="p" href="ch05s01.html"><img src="images/prev.png" alt="Terug"></a> </td>
<td width="20%" align="center"><a accesskey="u" href="ch05.html"><img src="images/up.png" alt="Omhoog"></a></td>
<td width="40%" align="right"> <a accesskey="n" href="ch05s03.html"><img src="images/next.png" alt="Volgende"></a>
</td>
</tr>
<tr>
<td width="40%" align="left" valign="top">5.1. Het installatiesysteem starten op <span class="phrase">64-bit PC</span> </td>
<td width="20%" align="center"><a accesskey="h" href="index.html"><img src="images/home.png" alt="Begin"></a></td>
<td width="40%" align="right" valign="top"> 5.3. Opstartparameters</td>
</tr>
</table>
</div>
</body>
</html>
