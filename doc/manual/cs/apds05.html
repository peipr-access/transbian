<html>
<head>
<meta http-equiv="Content-Type" content="text/html; charset=UTF-8">
<title>D.5. Jak nainstalovat Debian GNU/Linux pomocí PPP přes Ethernet (PPPoE)</title>
<link rel="stylesheet" type="text/css" href="install.css">
<meta name="generator" content="DocBook XSL Stylesheets Vsnapshot">
<link rel="home" href="index.html" title="Debian GNU/Linux — instalační příručka">
<link rel="up" href="apd.html" title="Příloha D. Co se jinam nevešlo">
<link rel="prev" href="apds04.html" title="D.4. Jak nainstalovat Debian GNU/Linux přes paralelní port (PLIP)">
<link rel="next" href="ape.html" title="Příloha E. Administrivia">
</head>
<body bgcolor="white" text="black" link="#0000FF" vlink="#840084" alink="#0000FF">
<div class="navheader">
<table width="100%" summary="Navigation header">
<tr><th colspan="3" align="center">D.5. Jak nainstalovat Debian GNU/Linux pomocí PPP přes Ethernet (PPPoE)</th></tr>
<tr>
<td width="20%" align="left">
<a accesskey="p" href="apds04.html"><img src="images/prev.png" alt="Předcházející"></a> </td>
<th width="60%" align="center">Příloha D. Co se jinam nevešlo</th>
<td width="20%" align="right"> <a accesskey="n" href="ape.html"><img src="images/next.png" alt="Další"></a>
</td>
</tr>
</table>
<hr>
</div>
<div class="sect1">
<div class="titlepage"><div><div><h2 class="title">
<a name="pppoe"></a>D.5. Jak nainstalovat Debian GNU/Linux pomocí PPP přes Ethernet (PPPoE)</h2></div></div></div>
<p>V některých zemích (např. v České republice) se mezi poskytovatelem širokopásmového připojení k Internetu pomocí ADSL nebo kabelové televize a koncovým zákazníkem běžně používá protokol PPP přes Ethernet (PPPoE). Použití PPPoE během instalace není v běžném instalátoru podporováno, ale podpora existuje a stačí ji zapnout. Tato kapitola vysvětluje jak. </p>
<p>PPPoE spojení vytvořené během instalace bude k dispozici i po restartu do nového systému (viz <a class="xref" href="ch07.html" title="Kapitola 7. Zavedení vašeho nového systému">7 – „<i>Zavedení vašeho nového systému</i>“</a>). </p>
<p>To have the option of setting up and using PPPoE during the installation, you will need to install using one of the CD-ROM/DVD images that are available. It is not supported for other installation methods (e.g. netboot). </p>
<p>Instalace pomocí PPPoE je téměř shodná s ostatními instalacemi, drobné rozdíly jsou zachyceny v následujících bodech. </p>
<div class="itemizedlist"><ul class="itemizedlist" type="disc">
<li class="listitem"><p>Instalační systém zaveďte se zaváděcím parametrem <strong class="userinput"><code>modules=ppp-udeb</code></strong><a href="#ftn.idm4696" class="footnote" name="idm4696"><sup class="footnote">[24]</sup></a>. Tímto zajistíte, aby se automaticky zavedla komponenta zodpovědná za nastavení PPPoE (<code class="classname">ppp-udeb</code>). </p></li>
<li class="listitem"><p>Stejně jako v běžné instalaci projděte nastavením jazyka, země, klávesnice a zavedením dodatečných komponent instalačního systému<a href="#ftn.idm4702" class="footnote" name="idm4702"><sup class="footnote">[25]</sup></a>. </p></li>
<li class="listitem"><p>Dalším krokem je rozpoznání síťového hardwaru v systému. </p></li>
<li class="listitem">
<p>Poté se spustí vlastní nastavení PPPoE. Instalační systém postupně zkusí na každém rozpoznaném ethernetovém rozhraní nalézt PPPoE koncentrátor (to je typ serveru, který se stará o PPPoE spojení). </p>
<p>Je možné, že se koncentrátor nepodaří nalézt na první pokus. To se občas stává na pomalých nebo hodně zatížených sítích, případně u porouchaných serverů. Opakovaný pokus o nalezení koncentrátoru většinou bývá úspěšný. Pro opakování vyberte z hlavního menu instačního systému položku <span class="guimenuitem">Nastavit a spustit PPPoE spojení</span>. </p>
</li>
<li class="listitem"><p>Po nalezení koncentrátoru budete dotázáni na přihlašovací informace (PPPoE jméno uživatele a heslo). </p></li>
<li class="listitem"><p>V tomto okamžiku se instalační systém pokusí navázat PPPoE spojení. Jestliže byly zadané informace správné, PPPoE spojení se nastaví a bude k dispozici po zbytek instalace. Pokud jste zadali chybné přihlašovací informace, nebo pokud se vyskytne nějaká jiná chyba, instalace se zastaví, ale stále budete mít možnost se vrátit do hlavního menu a zkusit krok zopakovat; stačí znovu vybrat možnost <span class="guimenuitem">Nastavit a spustit PPPoE spojení</span>. </p></li>
</ul></div>
<div class="footnotes">
<br><hr width="100" align="left">
<div id="ftn.idm4696" class="footnote"><p><a href="#idm4696" class="para"><sup class="para">[24] </sup></a> Více informací o použití zaváděcích parametrů naleznete v části <a class="xref" href="ch05s01.html#boot-screen" title="5.1.7. Zaváděcí obrazovka">5.1.7 – „Zaváděcí obrazovka“</a>. </p></div>
<div id="ftn.idm4702" class="footnote"><p><a href="#idm4702" class="para"><sup class="para">[25] </sup></a> V tomto kroku se nahraje komponenta <code class="classname">ppp-udeb</code>. Instalujete-li se střední nebo nízkou prioritou (expertní režim), můžete zde ručně zvolit <code class="classname">ppp-udeb</code> a nemusíte používat zaváděcí parametr <span class="quote">„<span class="quote">modules</span>“</span> z předchozího kroku.</p></div>
</div>
</div>
<div class="navfooter">
<hr>
<table width="100%" summary="Navigation footer">
<tr>
<td width="40%" align="left">
<a accesskey="p" href="apds04.html"><img src="images/prev.png" alt="Předcházející"></a> </td>
<td width="20%" align="center"><a accesskey="u" href="apd.html"><img src="images/up.png" alt="Nahoru"></a></td>
<td width="40%" align="right"> <a accesskey="n" href="ape.html"><img src="images/next.png" alt="Další"></a>
</td>
</tr>
<tr>
<td width="40%" align="left" valign="top">D.4. Jak nainstalovat Debian GNU/Linux přes paralelní port (PLIP) </td>
<td width="20%" align="center"><a accesskey="h" href="index.html"><img src="images/home.png" alt="Domů"></a></td>
<td width="40%" align="right" valign="top"> Příloha E. Administrivia</td>
</tr>
</table>
</div>
</body>
</html>
