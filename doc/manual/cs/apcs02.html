<html>
<head>
<meta http-equiv="Content-Type" content="text/html; charset=UTF-8">
<title>C.2. Strom adresářů</title>
<link rel="stylesheet" type="text/css" href="install.css">
<meta name="generator" content="DocBook XSL Stylesheets Vsnapshot">
<link rel="home" href="index.html" title="Debian GNU/Linux — instalační příručka">
<link rel="up" href="apc.html" title="Příloha C. Poznámky k rozdělování disku">
<link rel="prev" href="apcs01.html" title="C.1. Počet a velikost oblastí">
<link rel="next" href="apcs03.html" title="C.3. Doporučené rozdělení disku">
</head>
<body bgcolor="white" text="black" link="#0000FF" vlink="#840084" alink="#0000FF">
<div class="navheader">
<table width="100%" summary="Navigation header">
<tr><th colspan="3" align="center">C.2. Strom adresářů</th></tr>
<tr>
<td width="20%" align="left">
<a accesskey="p" href="apcs01.html"><img src="images/prev.png" alt="Předcházející"></a> </td>
<th width="60%" align="center">Příloha C. Poznámky k rozdělování disku</th>
<td width="20%" align="right"> <a accesskey="n" href="apcs03.html"><img src="images/next.png" alt="Další"></a>
</td>
</tr>
</table>
<hr>
</div>
<div class="sect1">
<div class="titlepage"><div><div><h2 class="title">
<a name="directory-tree"></a>C.2. Strom adresářů</h2></div></div></div>
<p>Debian GNU/Linux dodržuje standard pro pojmenování souborů a adresářů (<a class="ulink" href="http://refspecs.linuxfoundation.org/fhs.shtml" target="_top">Filesystem Hierarchy Standard</a>), což zaručuje, že uživatelé či programy mohou odhadnout umístění souborů či adresářů. Kořenový adresář je reprezentován lomítkem <code class="filename">/</code> a na všech Debianích systémech obsahuje tyto adresáře: </p>
<div class="informaltable"><table class="informaltable" border="1">
<colgroup>
<col>
<col>
</colgroup>
<thead><tr>
<th>Adresář</th>
<th>Obsah</th>
</tr></thead>
<tbody>
<tr>
<td><code class="filename">bin</code></td>
<td>Důležité programy</td>
</tr>
<tr>
<td><code class="filename">boot</code></td>
<td>Statické soubory zavaděče</td>
</tr>
<tr>
<td><code class="filename">dev</code></td>
<td>Soubory zařízení</td>
</tr>
<tr>
<td><code class="filename">etc</code></td>
<td>Konfigurační soubory závislé na systému</td>
</tr>
<tr>
<td><code class="filename">home</code></td>
<td>Domovské adresáře uživatelů</td>
</tr>
<tr>
<td><code class="filename">lib</code></td>
<td>Podstatné sdílené knihovny a moduly jádra</td>
</tr>
<tr>
<td><code class="filename">media</code></td>
<td>Obsahuje přípojné body pro výměnná média</td>
</tr>
<tr>
<td><code class="filename">mnt</code></td>
<td>Místo pro dočasné připojování souborových systémů</td>
</tr>
<tr>
<td><code class="filename">proc</code></td>
<td>Virtuální adresář obsahující systémové informace</td>
</tr>
<tr>
<td><code class="filename">root</code></td>
<td>Domovský adresář správce systému</td>
</tr>
<tr>
<td><code class="filename">run</code></td>
<td>Proměnlivá data platná po dobu běhu systému</td>
</tr>
<tr>
<td><code class="filename">sbin</code></td>
<td>Důležité systémové programy</td>
</tr>
<tr>
<td><code class="filename">sys</code></td>
<td>Virtuální adresář obsahující systémové informace</td>
</tr>
<tr>
<td><code class="filename">tmp</code></td>
<td>Dočasné soubory</td>
</tr>
<tr>
<td><code class="filename">usr</code></td>
<td>Druhá úroveň hierarchie</td>
</tr>
<tr>
<td><code class="filename">var</code></td>
<td>Proměnlivá data</td>
</tr>
<tr>
<td><code class="filename">srv</code></td>
<td>Data nabízená systémem</td>
</tr>
<tr>
<td><code class="filename">opt</code></td>
<td>Softwarové balíky třetích stran</td>
</tr>
</tbody>
</table></div>
<p>
</p>
<p>Následující seznam by vám měl pomoci při rozhodování o rozdělení disku na oblasti. Berte prosím na vědomí, že využití disku se velmi liší podle způsobu používání systému a proto jsou následující doporučení pouze obecné a měly by sloužit jen jako možný základ pro dělení disku. </p>
<div class="itemizedlist"><ul class="itemizedlist" type="disc">
<li class="listitem"><p><code class="filename">/</code>: kořenový adresář musí vždy fyzicky obsahovat adresáře <code class="filename">/etc</code>, <code class="filename">/bin</code>, <code class="filename">/sbin</code>, <code class="filename">/lib</code> a <code class="filename">/dev</code>, protože jinak byste nemohli zavést systém. Typicky je potřeba 250–350 MB, ale v konkrétních podmínkách se požadavky mohou lišit. </p></li>
<li class="listitem"><p><code class="filename">/usr</code>: obsahuje všechny uživatelské programy (<code class="filename">/usr/bin</code>), knihovny (<code class="filename">/usr/lib</code>), dokumentaci (<code class="filename">/usr/share/doc</code>), atd. Protože tato část souborového systému spotřebuje nejvíce místa, měli byste jí na disku poskytnout alespoň 600–750 MB. Pokud budete instalovat hodně balíčků, měli byste tomuto adresáři vyhradit ještě více místa. Velkoryse pojatá instalace pracovní stanice nebo serveru může klidně zabrat i 5–6 GB. </p></li>
<li class="listitem"><p>V současnosti se doporučuje mít adresář <code class="filename">/usr</code> umístěn přímo na kořenové oblasti, jelikož zavádění systému s <code class="filename">/usr</code> na samostatné oblasti je stále obtížnější a jednou přestane být podporováno. </p></li>
<li class="listitem"><p><code class="filename">/var</code>: v tomto adresáři budou uložena všechna proměnlivá data jako příspěvky news, e-maily, webové stránky, vyrovnávací paměť pro balíčkovací software, atd. Velikost tohoto adresáře velmi závisí na způsobu používání vašeho počítače, ale pro většinu lidí bude velikost dána režijními náklady správce balíčků. Pokud se chystáte nainstalovat najednou vše, co Debian nabízí, mělo by stačit pro <code class="filename">/var</code> vyhradit dva až tři gigabajty. V případě, že budete instalovat systém po částech (nejprve služby a utility, potom textové záležitosti, následně X, ...), bude stačit 300 až 500 megabajtů. Jestliže je vaší prioritou volné místo na disku a neplánujete žádné velké aktualizace systému, lze vyjít se 30 až 40 megabajty. </p></li>
<li class="listitem"><p><code class="filename">/tmp</code>: sem programy většinou zapisují dočasná data. Obvykle by mělo stačit 40–100 MB. Některé aplikace — včetně nadstaveb archivačních programů, authoringových CD/DVD nástrojů a multimediálních programů — mohou <code class="filename">/tmp</code> využívat pro uložení celých obrazů. Plánujete-li využívat takovéto programy, měli byste dostupné místo příslušně zvýšit. </p></li>
<li class="listitem"><p><code class="filename">/home</code>: každý uživatel si bude ukládat data do svého podadresáře v tomto adresáři. Jeho velikost závisí na tom, kolik uživatelů bude systém používat a jaké soubory se v jejich adresářích budou uchovávat. Pro každého uživatele byste měli počítat alespoň 100 MB místa, ale opět závisí na konkrétní situaci. </p></li>
</ul></div>
</div>
<div class="navfooter">
<hr>
<table width="100%" summary="Navigation footer">
<tr>
<td width="40%" align="left">
<a accesskey="p" href="apcs01.html"><img src="images/prev.png" alt="Předcházející"></a> </td>
<td width="20%" align="center"><a accesskey="u" href="apc.html"><img src="images/up.png" alt="Nahoru"></a></td>
<td width="40%" align="right"> <a accesskey="n" href="apcs03.html"><img src="images/next.png" alt="Další"></a>
</td>
</tr>
<tr>
<td width="40%" align="left" valign="top">C.1. Počet a velikost oblastí </td>
<td width="20%" align="center"><a accesskey="h" href="index.html"><img src="images/home.png" alt="Domů"></a></td>
<td width="40%" align="right" valign="top"> C.3. Doporučené rozdělení disku</td>
</tr>
</table>
</div>
</body>
</html>
