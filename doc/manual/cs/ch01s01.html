<html>
<head>
<meta http-equiv="Content-Type" content="text/html; charset=UTF-8">
<title>1.1. Co je Debian?</title>
<link rel="stylesheet" type="text/css" href="install.css">
<meta name="generator" content="DocBook XSL Stylesheets Vsnapshot">
<link rel="home" href="index.html" title="Debian GNU/Linux — instalační příručka">
<link rel="up" href="ch01.html" title="Kapitola 1. Vítejte v Debianu">
<link rel="prev" href="ch01.html" title="Kapitola 1. Vítejte v Debianu">
<link rel="next" href="ch01s02.html" title="1.2. Co je GNU/Linux?">
</head>
<body bgcolor="white" text="black" link="#0000FF" vlink="#840084" alink="#0000FF">
<div class="navheader">
<table width="100%" summary="Navigation header">
<tr><th colspan="3" align="center">1.1. Co je Debian?</th></tr>
<tr>
<td width="20%" align="left">
<a accesskey="p" href="ch01.html"><img src="images/prev.png" alt="Předcházející"></a> </td>
<th width="60%" align="center">Kapitola 1. Vítejte v Debianu</th>
<td width="20%" align="right"> <a accesskey="n" href="ch01s02.html"><img src="images/next.png" alt="Další"></a>
</td>
</tr>
</table>
<hr>
</div>
<div class="sect1">
<div class="titlepage"><div><div><h2 class="title">
<a name="what-is-debian"></a>1.1. Co je Debian?</h2></div></div></div>
<p>Debian je výhradně dobrovolnická organizace věnující se vývoji svobodného softwaru a šíření myšlenek Free Software Foundation. Debian vznikl v roce 1993, když se Ian Murdock rozhodl vytvořit kompletní a jednotnou softwarovou distribuci založenou na relativně novém jádře Linux. Ian rozeslal otevřenou výzvu softwarovým vývojářům, kteří by chtěli k projektu přispívat. Relativně malá skupina zasvěcených nadšenců, původně financovaná <a class="ulink" href="https://www.fsf.org/" target="_top">Free Software Foundation</a> a ovlivněna filosofií <a class="ulink" href="https://www.gnu.org/gnu/the-gnu-project.html" target="_top">GNU</a>, se během let rozrostla do organizace sestávající z asi 1000 <em class="firstterm">vývojářů</em>. </p>
<p>Vývojáři jsou zapojeni do mnoha aktivit zahrnujících správu služeb <a class="ulink" href="https://www.debian.org/" target="_top">WWW</a> a <a class="ulink" href="http://ftp.debian.org/" target="_top">FTP</a>, vytváření grafického designu, právní analýzy softwarových licencí, psaní dokumentace a samozřejmě správu softwarových balíků. </p>
<p>V zájmu sdělování své filosofie a přilákání vývojářů, kteří věří tomu, co Debian reprezentuje, jsme publikovali množství dokumentů, které vysvětlují naše hodnoty a slouží jako návody těm, kteří se chtějí stát debianími vývojáři. </p>
<div class="itemizedlist"><ul class="itemizedlist" type="disc">
<li class="listitem"><p>Novým <a class="ulink" href="https://www.debian.org/doc/maint-guide/" target="_top">vývojářem</a> se může stát kdokoli, kdo souhlasí se závazky plynoucími z <a class="ulink" href="https://www.debian.org/social_contract" target="_top">Debian Social Contract</a>. Každý vývojář může k distribuci připojit další softwarový balík za předpokladu, že program je podle našich kritérií volně šiřitelný a balík splňuje naše standardy kvality. </p></li>
<li class="listitem"><p>Dokument <a class="ulink" href="https://www.debian.org/social_contract#guidelines" target="_top">Debian Free Software Guidelines</a> je jasný a výstižný souhrn kritérií, která Debian klade na svobodný software. Tento dokument má ve světě svobodného softwaru velký vliv a je základem pro <a class="ulink" href="https://opensource.org/osd" target="_top">The Open Source Definition</a>. </p></li>
<li class="listitem"><p>Debian má rozsáhlé specifikace standardů kvality obsažené v <a class="ulink" href="https://www.debian.org/doc/debian-policy/" target="_top">Debian Policy Manual</a>. Dokument určuje podmínky, které musí splňovat každý balík v naší distribuci. </p></li>
</ul></div>
<p>
</p>
<p>Vývojáři Debianu jsou rovněž zainteresováni v řadě dalších projektů, z nichž některé úzce souvisí přímo s Debianem, jiné se dotýkají celé linuxové komunity. Například: </p>
<div class="itemizedlist"><ul class="itemizedlist" type="disc">
<li class="listitem"><p>Projekt <a class="ulink" href="http://refspecs.linuxfoundation.org/fhs.shtml" target="_top">Filesystem Hierarchy Standard</a> (FHS) se snaží standardizovat umístění souborů v linuxovém systému. Softwaroví vývojáři se tak budou moci plně koncentrovat na vývoj svých programů a nebudou se muset dále starat o to, zda jejich balík bude fungovat na jiné distribuci GNU/Linuxu. </p></li>
<li class="listitem"><p><a class="ulink" href="https://www.debian.org/devel/debian-jr/" target="_top">Debian Jr.</a> je interní projekt Debianu zaměřený především na naše nejmenší uživatele. </p></li>
</ul></div>
<p>

</p>
<p>Pokud se chcete o Debianu dozvědět víc, podívejte se na <a class="ulink" href="https://www.debian.org/doc/FAQ/" target="_top">Debian FAQ</a>. </p>
</div>
<div class="navfooter">
<hr>
<table width="100%" summary="Navigation footer">
<tr>
<td width="40%" align="left">
<a accesskey="p" href="ch01.html"><img src="images/prev.png" alt="Předcházející"></a> </td>
<td width="20%" align="center"><a accesskey="u" href="ch01.html"><img src="images/up.png" alt="Nahoru"></a></td>
<td width="40%" align="right"> <a accesskey="n" href="ch01s02.html"><img src="images/next.png" alt="Další"></a>
</td>
</tr>
<tr>
<td width="40%" align="left" valign="top">Kapitola 1. Vítejte v Debianu </td>
<td width="20%" align="center"><a accesskey="h" href="index.html"><img src="images/home.png" alt="Domů"></a></td>
<td width="40%" align="right" valign="top"> 1.2. Co je GNU/Linux?</td>
</tr>
</table>
</div>
</body>
</html>
