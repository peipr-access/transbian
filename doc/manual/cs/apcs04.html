<html>
<head>
<meta http-equiv="Content-Type" content="text/html; charset=UTF-8">
<title>C.4. Jak Linux pojmenovává pevné disky</title>
<link rel="stylesheet" type="text/css" href="install.css">
<meta name="generator" content="DocBook XSL Stylesheets Vsnapshot">
<link rel="home" href="index.html" title="Debian GNU/Linux — instalační příručka">
<link rel="up" href="apc.html" title="Příloha C. Poznámky k rozdělování disku">
<link rel="prev" href="apcs03.html" title="C.3. Doporučené rozdělení disku">
<link rel="next" href="apcs05.html" title="C.5. Dělící programy v Debianu">
</head>
<body bgcolor="white" text="black" link="#0000FF" vlink="#840084" alink="#0000FF">
<div class="navheader">
<table width="100%" summary="Navigation header">
<tr><th colspan="3" align="center">C.4. Jak Linux pojmenovává pevné disky</th></tr>
<tr>
<td width="20%" align="left">
<a accesskey="p" href="apcs03.html"><img src="images/prev.png" alt="Předcházející"></a> </td>
<th width="60%" align="center">Příloha C. Poznámky k rozdělování disku</th>
<td width="20%" align="right"> <a accesskey="n" href="apcs05.html"><img src="images/next.png" alt="Další"></a>
</td>
</tr>
</table>
<hr>
</div>
<div class="sect1">
<div class="titlepage"><div><div><h2 class="title">
<a name="device-names"></a>C.4. Jak Linux pojmenovává pevné disky</h2></div></div></div>
<p>Disky a oddíly na nich mají v Linuxu odlišné názvy než v jiných operačních systémech. Tyto názvy budete potřebovat při rozdělování disku a připojování oblastí. Základní zařízení: </p>
<div class="itemizedlist"><ul class="itemizedlist" type="disc">
<li class="listitem"><p>První rozpoznaný disk má název <code class="filename">/dev/sda</code>. </p></li>
<li class="listitem"><p>Druhý rozpoznaný disk má název <code class="filename">/dev/sdb</code> atd. </p></li>
<li class="listitem"><p>První SCSI CD mechanice odpovídá <code class="filename">/dev/scd0</code> nebo také <code class="filename">/dev/sr0</code>. </p></li>
</ul></div>
<p>Oddíly na discích jsou rozlišeny připojením čísla k názvu zařízení: <code class="filename">sda1</code> a <code class="filename">sda2</code> představují první a druhý oddíl prvního disku. </p>
<p>Například uvažujme počítač se dvěma disky na SCSI sběrnici na SCSI adresách 2 a 4. Prvnímu disku (na adrese 2) odpovídá zařízení <code class="filename">sda</code>, druhému <code class="filename">sdb</code>. Tři oddíly na disku <code class="filename">sda</code> by byly pojmenovány <code class="filename">sda1</code>, <code class="filename">sda2</code>, <code class="filename">sda3</code>. Stejné schéma značení platí i pro disk <code class="filename">sdb</code> a jeho oblasti. </p>
<p>Máte-li v počítači dva SCSI řadiče, pořadí disků zjistíte ze zpráv, které Linux vypisuje při startu. </p>
<p>Primární oddíly jsou v Linuxu reprezentovány názvem disku a číslem oddílu 1 až 4. Například <code class="filename">/dev/sda1</code> odpovídá prvnímu primárnímu oddílu na prvním disku. Logické oddíly jsou číslovány od 5, takže na stejném disku má první logický oddíl označení <code class="filename">/dev/sda5</code>. Rozšířený oddíl, tj. primární oddíl obsahující logické oddíly, sám o sobě použitelný není. </p>
</div>
<div class="navfooter">
<hr>
<table width="100%" summary="Navigation footer">
<tr>
<td width="40%" align="left">
<a accesskey="p" href="apcs03.html"><img src="images/prev.png" alt="Předcházející"></a> </td>
<td width="20%" align="center"><a accesskey="u" href="apc.html"><img src="images/up.png" alt="Nahoru"></a></td>
<td width="40%" align="right"> <a accesskey="n" href="apcs05.html"><img src="images/next.png" alt="Další"></a>
</td>
</tr>
<tr>
<td width="40%" align="left" valign="top">C.3. Doporučené rozdělení disku </td>
<td width="20%" align="center"><a accesskey="h" href="index.html"><img src="images/home.png" alt="Domů"></a></td>
<td width="40%" align="right" valign="top"> C.5. Dělící programy v Debianu</td>
</tr>
</table>
</div>
</body>
</html>
