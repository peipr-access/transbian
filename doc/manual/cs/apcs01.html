<html>
<head>
<meta http-equiv="Content-Type" content="text/html; charset=UTF-8">
<title>C.1. Počet a velikost oblastí</title>
<link rel="stylesheet" type="text/css" href="install.css">
<meta name="generator" content="DocBook XSL Stylesheets Vsnapshot">
<link rel="home" href="index.html" title="Debian GNU/Linux — instalační příručka">
<link rel="up" href="apc.html" title="Příloha C. Poznámky k rozdělování disku">
<link rel="prev" href="apc.html" title="Příloha C. Poznámky k rozdělování disku">
<link rel="next" href="apcs02.html" title="C.2. Strom adresářů">
</head>
<body bgcolor="white" text="black" link="#0000FF" vlink="#840084" alink="#0000FF">
<div class="navheader">
<table width="100%" summary="Navigation header">
<tr><th colspan="3" align="center">C.1. Počet a velikost oblastí</th></tr>
<tr>
<td width="20%" align="left">
<a accesskey="p" href="apc.html"><img src="images/prev.png" alt="Předcházející"></a> </td>
<th width="60%" align="center">Příloha C. Poznámky k rozdělování disku</th>
<td width="20%" align="right"> <a accesskey="n" href="apcs02.html"><img src="images/next.png" alt="Další"></a>
</td>
</tr>
</table>
<hr>
</div>
<div class="sect1">
<div class="titlepage"><div><div><h2 class="title">
<a name="partition-sizing"></a>C.1. Počet a velikost oblastí</h2></div></div></div>
<p>Jako úplné minimum potřebuje GNU/Linux jeden diskový oddíl. Tento oddíl je využit pro operační systém, programy a uživatelská data. Většina uživatelů navíc pokládá za nutnost mít vydělenou část disku pro virtuální paměť (swap). Tento oddíl slouží operačnímu systému jako odkládací prostor. Vydělení <span class="quote">„<span class="quote">swap</span>“</span> oblasti umožní efektivnější využití disku jako virtuální paměti. Je rovněž možné pro tento účel využít obyčejný soubor, ale není to doporučené řešení. </p>
<p>Většina uživatelů vyčlení pro GNU/Linux více než jeden oddíl na disku. Jsou k tomu dva důvody. Prvním je bezpečnost, pokud dojde k poškození souborového systému, většinou se to týká pouze jednoho oddílu, takže potom musíte nahradit ze záloh pouze část systému. Minimálně můžete uvážit vydělení kořenového svazku souborů. Ten obsahuje zásadní komponenty systému. Jestliže dojde poškození nějakého dalšího oddílu, budete stále schopni spustit GNU/Linux a provést nápravu, což vám může ušetřit novou instalaci systému. </p>
<p>Druhý důvod je obyčejně závažnější při produkčním nasazení. Představte si situaci, kdy nějaký proces začne nekontrolovaně zabírat diskový prostor. Pokud se jedná o proces se superuživatelskými právy, může zaplnit celý disk a naruší tak chod systému, poněvadž Linux potřebuje při běhu vytvářet soubory. K takové situaci může dojít i z vnějších příčin, například se stanete obětí spamu a nevyžádané e-maily vám lehce zaplní celý disk. Rozdělením disku na více oddílů se lze před podobnými problémy uchránit. Pokud třeba vydělíte pro <code class="filename">/var/mail</code> samostatnou oblast, bude systém fungovat, i když bude zahlcen nevyžádanou poštou. </p>
<p>Jedinou nevýhodou při používání více diskových oddílů je, že je obtížné dopředu odhadnout kapacitu jednotlivých oddílů. Jestliže vytvoříte některý oddíl příliš malý, budete muset systém instalovat znovu, a nebo se budete potýkat s přesunováním souborů z oddílu, jehož velikost jste podhodnotili. V opačném případě, kdy vytvoříte zbytečně velký oddíl, plýtváte diskovým prostorem, který by se dal využít jinde. Diskový prostor je dnes sice levný, ale proč vyhazovat peníze oknem? </p>
</div>
<div class="navfooter">
<hr>
<table width="100%" summary="Navigation footer">
<tr>
<td width="40%" align="left">
<a accesskey="p" href="apc.html"><img src="images/prev.png" alt="Předcházející"></a> </td>
<td width="20%" align="center"><a accesskey="u" href="apc.html"><img src="images/up.png" alt="Nahoru"></a></td>
<td width="40%" align="right"> <a accesskey="n" href="apcs02.html"><img src="images/next.png" alt="Další"></a>
</td>
</tr>
<tr>
<td width="40%" align="left" valign="top">Příloha C. Poznámky k rozdělování disku </td>
<td width="20%" align="center"><a accesskey="h" href="index.html"><img src="images/home.png" alt="Domů"></a></td>
<td width="40%" align="right" valign="top"> C.2. Strom adresářů</td>
</tr>
</table>
</div>
</body>
</html>
