<html>
<head>
<meta http-equiv="Content-Type" content="text/html; charset=UTF-8">
<title>8.6. Obnovení poškozeného systému</title>
<link rel="stylesheet" type="text/css" href="install.css">
<meta name="generator" content="DocBook XSL Stylesheets Vsnapshot">
<link rel="home" href="index.html" title="Debian GNU/Linux — instalační příručka">
<link rel="up" href="ch08.html" title="Kapitola 8. Co dál?">
<link rel="prev" href="ch08s05.html" title="8.5. Kompilace nového jádra">
<link rel="next" href="apa.html" title="Příloha A. Jak na instalaci">
</head>
<body bgcolor="white" text="black" link="#0000FF" vlink="#840084" alink="#0000FF">
<div class="navheader">
<table width="100%" summary="Navigation header">
<tr><th colspan="3" align="center">8.6. Obnovení poškozeného systému</th></tr>
<tr>
<td width="20%" align="left">
<a accesskey="p" href="ch08s05.html"><img src="images/prev.png" alt="Předcházející"></a> </td>
<th width="60%" align="center">Kapitola 8. Co dál?</th>
<td width="20%" align="right"> <a accesskey="n" href="apa.html"><img src="images/next.png" alt="Další"></a>
</td>
</tr>
</table>
<hr>
</div>
<div class="sect1">
<div class="titlepage"><div><div><h2 class="title">
<a name="rescue"></a>8.6. Obnovení poškozeného systému</h2></div></div></div>
<p>Občas se věci pokazí a pečlivě instalovaný systém najednou nejde zavést. Možná se při změně porušil zavaděč, možná není funkční nově instalované jádro, nebo možná kosmické záření zasáhlo váš disk a v <code class="filename">/sbin/init</code> změnilo nějaký bit. Pomineme-li příčinu toho, proč je váš systém pokažen, budete potřebovat funkční systém, ze kterého můžete věci opravit. Jednou z možností je záchranný režim instalačního systému. </p>
<p>Pro spuštění záchranného režimu vyberte ze zaváděcího menu položku <strong class="userinput"><code>rescue</code></strong>, na výzvu <code class="prompt">boot:</code> zadejte <strong class="userinput"><code>rescue</code></strong>, nebo použijte běžnou instalační metodu se zaváděcím parametrem <strong class="userinput"><code>rescue/enable=true</code></strong>. Nejprve se zobrazí několik prvních obrazovek z instalace, pouze v rohu obrazovky bude poznámka, že se jedná o záchranný režim. Nepanikařte, váš stávající systém nebude přepsán. Záchranný režim jednoduše z instalačního systému využije možnost automatického rozpoznání hardwaru, aby zajistil, že budete mít při opravách přístup k vašim diskům, síťovým kartám, a podobným užitečným zařízením. </p>
<p>Namísto nástroje pro dělení disků by se vám měl zobrazit seznam nalezených oblastí s pobídkou, abyste jednu z oblastí vybrali. Obvykle byste měli vybrat oblast, na které se nachází kořenový souborový systém, jež chcete opravit. Kromě běžných <span class="quote">„<span class="quote">fyzických</span>“</span> oblastí můžete samozřejmě vybírat i oblasti <span class="quote">„<span class="quote">virtuální</span>“</span> ležící na softwarovém RAIDu nebo LVM. </p>
<p>Pokud to bude jen trochu možné, instalátor vám nyní nabídne příkazový řádek ve vybraném souborovém systému, který teď můžete použít pro provedení nezbytných záchranných prací. <span class="phrase"> Například potřebujete-li přeinstalovat zavaděč GRUB do hlavního zaváděcího záznamu (MBR) prvního disku, můžete použít příkaz <strong class="userinput"><code>grub-install '(hd0)'</code></strong>. </span> </p>
<p>Pokud se nepodaří spustit použitelný příkazový řádek ve vybraném kořenovém souborovém systému, je možné, že je souborový systém porušen. V takovém případě se zobrazí dialog, který zobrazí varování a nabídne spuštění příkazového řádku v prostředí instalačního systému. V tomto prostředí se nenachází příliš nástrojů, ale k základní opravě systému často bohatě postačí. Vybraný kořenový souborový systém bude připojen do adresáře <code class="filename">/target</code>. </p>
<p>V obou případech se po ukončení shellu systém restartuje. </p>
<p>Na závěr mějte na paměti, že oprava poškozených systémů může být obtížná a popis všech možností, které mohou nastat, je mimo rozsah této příručky. Pokud máte problémy, obraťte se na specialistu. </p>
</div>
<div class="navfooter">
<hr>
<table width="100%" summary="Navigation footer">
<tr>
<td width="40%" align="left">
<a accesskey="p" href="ch08s05.html"><img src="images/prev.png" alt="Předcházející"></a> </td>
<td width="20%" align="center"><a accesskey="u" href="ch08.html"><img src="images/up.png" alt="Nahoru"></a></td>
<td width="40%" align="right"> <a accesskey="n" href="apa.html"><img src="images/next.png" alt="Další"></a>
</td>
</tr>
<tr>
<td width="40%" align="left" valign="top">8.5. Kompilace nového jádra </td>
<td width="20%" align="center"><a accesskey="h" href="index.html"><img src="images/home.png" alt="Domů"></a></td>
<td width="40%" align="right" valign="top"> Příloha A. Jak na instalaci</td>
</tr>
</table>
</div>
</body>
</html>
