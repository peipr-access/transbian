<html>
<head>
<meta http-equiv="Content-Type" content="text/html; charset=UTF-8">
<title>7.3. Přihlášení do systému</title>
<link rel="stylesheet" type="text/css" href="install.css">
<meta name="generator" content="DocBook XSL Stylesheets Vsnapshot">
<link rel="home" href="index.html" title="Debian GNU/Linux — instalační příručka">
<link rel="up" href="ch07.html" title="Kapitola 7. Zavedení vašeho nového systému">
<link rel="prev" href="ch07s02.html" title="7.2. Připojení zašifrovaných svazků">
<link rel="next" href="ch08.html" title="Kapitola 8. Co dál?">
</head>
<body bgcolor="white" text="black" link="#0000FF" vlink="#840084" alink="#0000FF">
<div class="navheader">
<table width="100%" summary="Navigation header">
<tr><th colspan="3" align="center">7.3. Přihlášení do systému</th></tr>
<tr>
<td width="20%" align="left">
<a accesskey="p" href="ch07s02.html"><img src="images/prev.png" alt="Předcházející"></a> </td>
<th width="60%" align="center">Kapitola 7. Zavedení vašeho nového systému</th>
<td width="20%" align="right"> <a accesskey="n" href="ch08.html"><img src="images/next.png" alt="Další"></a>
</td>
</tr>
</table>
<hr>
</div>
<div class="sect1">
<div class="titlepage"><div><div><h2 class="title">
<a name="login"></a>7.3. Přihlášení do systému</h2></div></div></div>
<p>Po zavedení Debianu se setkáte s výzvou k přihlášení do systému (tzv. <em class="firstterm">login prompt</em>). Přihlaste se pod svým osobním účtem, který jste si vytvořili během instalace. Systém je připraven k používání. </p>
<p>Pokud jste začínající uživatel, asi si budete chtít prohlédnout dokumentaci dostupnou v systému. V současné době existuje několik dokumentačních systémů, ale pracuje se na jejich sjednocení. </p>
<p>Dokumentace vztahující se k instalovaným programům je v adresáři <code class="filename">/usr/share/doc/</code> v podadresáři se jménem programu (přesněji se jménem balíku). U rozsáhlejší dokumentace bývá tato zabalena v samostatném balíku, který je většinou potřeba doinstalovat zvlášť. Například příručku pro použití programu <span class="command"><strong>apt</strong></span> naleznete v balíku <code class="classname">apt-doc</code> nebo <code class="classname">apt-howto</code>. </p>
<p><code class="filename">/usr/share/doc/</code> navíc obsahuje několik speciálních adresářů. Například linuxové návody <span class="quote">„<span class="quote">jak na to</span>“</span> (HOWTO) jsou v adresáři <code class="filename">/usr/share/doc/HOWTO/en-txt/</code>. Nainstalujete-li balík <code class="classname">dhelp</code>, získáte soubor <code class="filename">/usr/share/doc/HTML/index.html</code>, který obsahuje seznam veškeré instalované dokumentace. </p>
<p>Tyto dokumenty můžete jednoduše prohlížet pomocí textového prohlížeče. Zadejte: </p>
<div class="informalexample"><pre class="screen">
$ cd /usr/share/doc/
$ w3m .
</pre></div>
<p> Tečka za příkazem <span class="command"><strong>w3m</strong></span> říká, že má zobrazit obsah aktuálního adresáře. </p>
<p>Máte-li nainstalované desktopové grafické prostředí, můžete použít v něm obsažený grafický webový prohlížeč. Spusťte prohlížeč z nabídky aplikací a do řádku s adresou zadejte <strong class="userinput"><code>/usr/share/doc/</code></strong>. </p>
<p>Dokumentaci k příkazu můžete získat, když napíšete na příkazovém řádku <strong class="userinput"><code>info <em class="replaceable"><code>prikaz</code></em></code></strong> nebo <strong class="userinput"><code>man <em class="replaceable"><code>prikaz</code></em></code></strong>. Zkrácený návod k použití příkazu obvykle získáte, když za příkaz přidáte parametr <strong class="userinput"><code>--help</code></strong>. Jestliže je výstup delší než obrazovka, napište na konec příkazu ještě <strong class="userinput"><code>| more</code></strong> (výstup se pak zastaví po každé plné obrazovce). Všechny příkazy začínající určitým řetězcem zobrazíte tak, že napíšete řetězec a dvakrát stisknete klávesu <span class="keycap"><strong>Tab</strong></span>. Nápovědu k povelům shellu získáte příkazem <strong class="userinput"><code>help</code></strong>. </p>
</div>
<div class="navfooter">
<hr>
<table width="100%" summary="Navigation footer">
<tr>
<td width="40%" align="left">
<a accesskey="p" href="ch07s02.html"><img src="images/prev.png" alt="Předcházející"></a> </td>
<td width="20%" align="center"><a accesskey="u" href="ch07.html"><img src="images/up.png" alt="Nahoru"></a></td>
<td width="40%" align="right"> <a accesskey="n" href="ch08.html"><img src="images/next.png" alt="Další"></a>
</td>
</tr>
<tr>
<td width="40%" align="left" valign="top">7.2. Připojení zašifrovaných svazků </td>
<td width="20%" align="center"><a accesskey="h" href="index.html"><img src="images/home.png" alt="Domů"></a></td>
<td width="40%" align="right" valign="top"> Kapitola 8. Co dál?</td>
</tr>
</table>
</div>
</body>
</html>
