<html>
<head>
<meta http-equiv="Content-Type" content="text/html; charset=UTF-8">
<title>8.2. Orientace v Debianu</title>
<link rel="stylesheet" type="text/css" href="install.css">
<meta name="generator" content="DocBook XSL Stylesheets Vsnapshot">
<link rel="home" href="index.html" title="Debian GNU/Linux — instalační příručka">
<link rel="up" href="ch08.html" title="Kapitola 8. Co dál?">
<link rel="prev" href="ch08s01.html" title="8.1. Vypínání systému">
<link rel="next" href="ch08s03.html" title="8.3. Další dokumentace">
</head>
<body bgcolor="white" text="black" link="#0000FF" vlink="#840084" alink="#0000FF">
<div class="navheader">
<table width="100%" summary="Navigation header">
<tr><th colspan="3" align="center">8.2. Orientace v Debianu</th></tr>
<tr>
<td width="20%" align="left">
<a accesskey="p" href="ch08s01.html"><img src="images/prev.png" alt="Předcházející"></a> </td>
<th width="60%" align="center">Kapitola 8. Co dál?</th>
<td width="20%" align="right"> <a accesskey="n" href="ch08s03.html"><img src="images/next.png" alt="Další"></a>
</td>
</tr>
</table>
<hr>
</div>
<div class="sect1">
<div class="titlepage"><div><div><h2 class="title">
<a name="debian-orientation"></a>8.2. Orientace v Debianu</h2></div></div></div>
<p>Debian GNU/Linux se od ostatních distribucí mírně odlišuje. Proto i když jste již s Linuxem nebo jiným unixovým systémem pracovali, pokud si chcete udržet systém v pořádku, je třeba se seznámit s tím, jak distribuce funguje. Tato kapitola vám pomůže se v Debianu lépe zorientovat. Opět se jedná pouze o letmý přehled. </p>
<div class="sect2">
<div class="titlepage"><div><div><h3 class="title">
<a name="idm3058"></a>8.2.1. Balíčkovací systém Debianu</h3></div></div></div>
<p>Nejdůležitější je pochopit, jak pracuje balíčkovací software, protože systém je z velké části spravován právě balíčkovacím systémem. Jedná se o adresáře: </p>
<div class="itemizedlist"><ul class="itemizedlist" type="disc">
<li class="listitem"><p> <code class="filename">/usr</code> (vyjma <code class="filename">/usr/local</code>) </p></li>
<li class="listitem"><p> <code class="filename">/var</code> (vyjma <code class="filename">/var/local</code>) </p></li>
<li class="listitem"><p> <code class="filename">/bin</code> </p></li>
<li class="listitem"><p> <code class="filename">/sbin</code> </p></li>
<li class="listitem"><p> <code class="filename">/lib</code> </p></li>
</ul></div>
<p> Do vyjmenovaných adresářů byste neměli zasahovat, protože byste mohli narušit informace udržované balíčkovacím systémem a mohlo by to vést až k nefunkčním aplikacím. Například když nahradíte program <code class="filename">/usr/bin/perl</code>, nejspíš bude vše fungovat, ale s přechodem k novější verzi balíku <code class="classname">perl</code> o své úpravy přijdete. Zkušení uživatelé tomu dokáží zabránit převedením balíku do stavu <span class="quote">„<span class="quote">hold</span>“</span>. </p>
<p>One of the best installation methods is apt. You can use the command line version of <span class="command"><strong>apt</strong></span> as well as tools like <span class="application">aptitude</span> or <span class="application">synaptic</span> (which are just graphical frontends for <span class="command"><strong>apt</strong></span>). Note that apt will also let you merge main, contrib, and non-free so you can have restricted packages (strictly speaking not belonging to Debian) as well as packages from Debian GNU/Linux at the same time. </p>
</div>
<div class="sect2">
<div class="titlepage"><div><div><h3 class="title">
<a name="idm3087"></a>8.2.2. Další software pro Debian</h3></div></div></div>
<p>I když máte po instalaci systému Debian k dispozici oficiální repositáře balíčků, je možné, že budete potřebovat software, který se v nich nenachází. V takovém případě se můžete poohlédnout po dalších více či méně oficiálních repositářích, které mohou daný software obsahovat. Jeden komentovaný seznam repositářů naleznete Wiki stránce <a class="ulink" href="https://wiki.debian.org/DebianSoftware" target="_top">Dostupný software pro Debian (stabilní vydání)</a> </p>
</div>
<div class="sect2">
<div class="titlepage"><div><div><h3 class="title">
<a name="idm3091"></a>8.2.3. Správa různých verzí programů</h3></div></div></div>
<p>Pokud udržujete více verzí různých aplikací, bude vás zajímat manuálová stránka příkazu <span class="command"><strong>update-alternatives</strong></span>. </p>
</div>
<div class="sect2">
<div class="titlepage"><div><div><h3 class="title">
<a name="idm3095"></a>8.2.4. Správa Cronu</h3></div></div></div>
<p>Všechny periodické úlohy spojené se správou systému by měly být v adresáři <code class="filename">/etc</code>, protože to jsou konfigurační soubory. Pokud spouštíte administrátorské úlohy denně, týdně, nebo měsíčně, umístěte je do <code class="filename">/etc/cron.{daily,weekly,monthly}</code>. Spouštění těchto úloh je řízeno souborem <code class="filename">/etc/crontab</code>. Úlohy poběží postupně podle abecedního pořadí. </p>
<p>Jestliže však máte speciálnější požadavky (potřebujete úlohu spouštět pod jiným uživatelem nebo chcete úlohu pouštět v určitém čase nebo intervalu), můžete použít soubor <code class="filename">/etc/crontab</code>, nebo ještě lépe <code class="filename">/etc/cron.d/cokoliv</code>. Tyto soubory mají navíc pole pro jméno uživatele, pod kterým se má úloha spustit. </p>
<p>V obou případech stačí přidat/upravit soubory a cron je automaticky rozpozná a začne používat — není potřeba spouštět žádný příkaz. Další informace jsou v cron(8), crontab(5) a <code class="filename">/usr/share/doc/cron/README.Debian</code>. </p>
</div>
</div>
<div class="navfooter">
<hr>
<table width="100%" summary="Navigation footer">
<tr>
<td width="40%" align="left">
<a accesskey="p" href="ch08s01.html"><img src="images/prev.png" alt="Předcházející"></a> </td>
<td width="20%" align="center"><a accesskey="u" href="ch08.html"><img src="images/up.png" alt="Nahoru"></a></td>
<td width="40%" align="right"> <a accesskey="n" href="ch08s03.html"><img src="images/next.png" alt="Další"></a>
</td>
</tr>
<tr>
<td width="40%" align="left" valign="top">8.1. Vypínání systému </td>
<td width="20%" align="center"><a accesskey="h" href="index.html"><img src="images/home.png" alt="Domů"></a></td>
<td width="40%" align="right" valign="top"> 8.3. Další dokumentace</td>
</tr>
</table>
</div>
</body>
</html>
