<html>
<head>
<meta http-equiv="Content-Type" content="text/html; charset=UTF-8">
<title>1.3. Co je Debian GNU/Linux?</title>
<link rel="stylesheet" type="text/css" href="install.css">
<meta name="generator" content="DocBook XSL Stylesheets Vsnapshot">
<link rel="home" href="index.html" title="Debian GNU/Linux — instalační příručka">
<link rel="up" href="ch01.html" title="Kapitola 1. Vítejte v Debianu">
<link rel="prev" href="ch01s02.html" title="1.2. Co je GNU/Linux?">
<link rel="next" href="ch01s04.html" title="1.4. What is the Debian Installer?">
</head>
<body bgcolor="white" text="black" link="#0000FF" vlink="#840084" alink="#0000FF">
<div class="navheader">
<table width="100%" summary="Navigation header">
<tr><th colspan="3" align="center">1.3. Co je Debian GNU/Linux?</th></tr>
<tr>
<td width="20%" align="left">
<a accesskey="p" href="ch01s02.html"><img src="images/prev.png" alt="Předcházející"></a> </td>
<th width="60%" align="center">Kapitola 1. Vítejte v Debianu</th>
<td width="20%" align="right"> <a accesskey="n" href="ch01s04.html"><img src="images/next.png" alt="Další"></a>
</td>
</tr>
</table>
<hr>
</div>
<div class="sect1">
<div class="titlepage"><div><div><h2 class="title">
<a name="what-is-debian-linux"></a>1.3. Co je Debian GNU/Linux?</h2></div></div></div>
<p>Kombinace filosofie a metodologie Debianu spolu s nástroji GNU, jádrem Linux a dalším svobodným softwarem vyústila do unikátní softwarové distribuce, která je známá pod názvem Debian GNU/Linux. Distribuci Debian tvoří množství softwarových <span class="emphasis"><em>balíků</em></span>. Jednotlivé balíky sestávají ze spustitelných souborů, skriptů, dokumentace a konfiguračních souborů. Každý balík má svého <span class="emphasis"><em>správce</em></span>, který za něj zodpovídá (udržuje balík aktuální, sleduje hlášení o chybách a komunikuje s autorem, jehož software balíčkuje). Díky poměrně velké základně uživatelů v kombinaci se systémem hlášení chyb bývají problémy v balících nalezeny a odstraněny velice rychle. </p>
<p>Debian's attention to detail allows us to produce a high-quality, stable, and scalable distribution. Installations can be easily configured to serve many roles, from stripped-down firewalls to desktop scientific workstations to high-end network servers. </p>
<p>Debian je obzvláště populární mezi pokročilými uživateli, kteří si cení jeho stabilitu, technickou preciznost a přizpůsobitelnost. Systém může vystupovat v různých rolích — od minimalistického firewallu přes vědeckou pracovní stanici až po vysoce výkonný síťový server. Během vývoje distribuce vzniklo mnoho průkopnických myšlenek, které jsou dnes považovány za zcela samozřejmé. </p>
<p>Debian byl například první linuxovou distribucí, která obsahovala systém pro správu balíků, čímž se stala instalace programů triviální záležitostí. Debian byl také první linuxovou distribucí, kterou jste mohli aktualizovat bez přeinstalování celého systému. </p>
<p>I dnes si Debian zachovává některé unikátní vlastnosti. Například jeho vývojový proces je ukázkou toho, že model otevřeného vývoje může fungovat i pro tak rozsáhlý projekt, jako je vývoj a údržba kompletního operačního systému. </p>
<p>Vlastnost, kterou se Debian nejvíc odlišuje od ostatních linuxových distribucí, je jeho systém pro správu balíků. Tento soubor nástrojů dává administrátorovi systému Debian úplnou kontrolu nad balíky, ze kterých se systém skládá. Umožňuje mu například automatickou aktualizaci celé distribuce nebo naopak označení balíků, které by neměly být aktualizovány. Dokonce je možné upozornit systém na vlastní přeložené balíky a určit, jaké jsou závislosti mezi nimi a oficiálními balíky. </p>
<p>Aby byl váš systém ochráněn před trojskými koňmi a jinými zlovolnými programy, debianí servery automaticky ověřují, že balíky přicházejí do distribuce od jejich skutečných správců. Debianí vývojáři rovněž usilují o to, aby byly programy nakonfigurovány bezpečně již při standardním nastavení. Jestliže se u distribuovaných balíků vyskytnou bezpečnostní problémy, jsou záhy k dispozici jejich opravy, které si můžete pomocí jednoduchých aktualizačních nástrojů automaticky stahovat a instalovat přes Internet. </p>
<p>Pokud chcete získat podporu pro svůj systém s Debian GNU/Linuxem, nebo jen chcete komunikovat s vývojáři distribuce, můžete tak učinit pomocí více jak 322 diskusních klubů, které Debian spravuje. Pro přihlášení do některého z nich stačí vyplnit formulář na <a class="ulink" href="https://www.debian.org/MailingLists/subscribe" target="_top">přihlašovací stránce</a>. </p>
</div>
<div class="navfooter">
<hr>
<table width="100%" summary="Navigation footer">
<tr>
<td width="40%" align="left">
<a accesskey="p" href="ch01s02.html"><img src="images/prev.png" alt="Předcházející"></a> </td>
<td width="20%" align="center"><a accesskey="u" href="ch01.html"><img src="images/up.png" alt="Nahoru"></a></td>
<td width="40%" align="right"> <a accesskey="n" href="ch01s04.html"><img src="images/next.png" alt="Další"></a>
</td>
</tr>
<tr>
<td width="40%" align="left" valign="top">1.2. Co je GNU/Linux? </td>
<td width="20%" align="center"><a accesskey="h" href="index.html"><img src="images/home.png" alt="Domů"></a></td>
<td width="40%" align="right" valign="top"> 1.4. What is the Debian Installer?</td>
</tr>
</table>
</div>
</body>
</html>
