<html>
<head>
<meta http-equiv="Content-Type" content="text/html; charset=UTF-8">
<title>D.1. Zařízení v Linuxu</title>
<link rel="stylesheet" type="text/css" href="install.css">
<meta name="generator" content="DocBook XSL Stylesheets Vsnapshot">
<link rel="home" href="index.html" title="Debian GNU/Linux — instalační příručka">
<link rel="up" href="apd.html" title="Příloha D. Co se jinam nevešlo">
<link rel="prev" href="apd.html" title="Příloha D. Co se jinam nevešlo">
<link rel="next" href="apds02.html" title="D.2. Místo potřebné pro úlohy">
</head>
<body bgcolor="white" text="black" link="#0000FF" vlink="#840084" alink="#0000FF">
<div class="navheader">
<table width="100%" summary="Navigation header">
<tr><th colspan="3" align="center">D.1. Zařízení v Linuxu</th></tr>
<tr>
<td width="20%" align="left">
<a accesskey="p" href="apd.html"><img src="images/prev.png" alt="Předcházející"></a> </td>
<th width="60%" align="center">Příloha D. Co se jinam nevešlo</th>
<td width="20%" align="right"> <a accesskey="n" href="apds02.html"><img src="images/next.png" alt="Další"></a>
</td>
</tr>
</table>
<hr>
</div>
<div class="sect1">
<div class="titlepage"><div><div><h2 class="title">
<a name="linuxdevices"></a>D.1. Zařízení v Linuxu</h2></div></div></div>
<p>V Linuxu existuje v adresáři <code class="filename">/dev</code> spousta speciálních souborů nazývaných soubory zařízení. V unixovém světě se k hardwaru přistupuje právě přes tyto soubory, které se ovšem chovají jinak, než obyčejné soubory. Soubor zařízení je vlastně abstraktní rozhraní k systémovému ovladači, který komunikuje přímo s hardwarem. Nejběžnějšími typy souborů zařízení jsou bloková a znaková zařízení, méně rozšířené jsou pak pojmenované <em class="firstterm">roury</em>. V následujícím výpisu je uvedeno několik nejdůležitějších souborů. </p>
<p>

</p>
<div class="informaltable"><table class="informaltable" border="1">
<colgroup>
<col>
<col>
</colgroup>
<tbody>
<tr>
<td><code class="filename">sda</code></td>
<td>první pevný disk</td>
</tr>
<tr>
<td><code class="filename">sdb</code></td>
<td>druhý pevný disk</td>
</tr>
<tr>
<td><code class="filename">sda1</code></td>
<td>první oblast na prvním pevném disku</td>
</tr>
<tr>
<td><code class="filename">sdb7</code></td>
<td>sedmá oblast na druhém pevném disku</td>
</tr>
</tbody>
</table></div>
<p>

</p>
<div class="informaltable"><table class="informaltable" border="1">
<colgroup>
<col>
<col>
</colgroup>
<tbody>
<tr>
<td><code class="filename">sr0</code></td>
<td>první CD-ROM</td>
</tr>
<tr>
<td><code class="filename">sr1</code></td>
<td>druhá CD-ROM</td>
</tr>
</tbody>
</table></div>
<p>

</p>
<div class="informaltable"><table class="informaltable" border="1">
<colgroup>
<col>
<col>
</colgroup>
<tbody>
<tr>
<td><code class="filename">ttyS0</code></td>
<td>sériový port 0, pod MS-DOSem COM1</td>
</tr>
<tr>
<td><code class="filename">ttyS1</code></td>
<td>sériový port 1, pod MS-DOSem COM2</td>
</tr>
<tr>
<td><code class="filename">psaux</code></td>
<td>rozhraní myši na portu PS/2</td>
</tr>
<tr>
<td><code class="filename">gpmdata</code></td>
<td>pseudozařízení - jenom opakuje data získaná z GPM (ovladač myši)</td>
</tr>
</tbody>
</table></div>
<p>

</p>
<div class="informaltable"><table class="informaltable" border="1">
<colgroup>
<col>
<col>
</colgroup>
<tbody>
<tr>
<td><code class="filename">cdrom</code></td>
<td>symbolický odkaz na CD-ROM mechaniku</td>
</tr>
<tr>
<td><code class="filename">mouse</code></td>
<td>symbolický odkaz na rozhraní myši</td>
</tr>
</tbody>
</table></div>
<p>

</p>
<div class="informaltable"><table class="informaltable" border="1">
<colgroup>
<col>
<col>
</colgroup>
<tbody>
<tr>
<td><code class="filename">null</code></td>
<td>cokoliv pošlete na toto zařízení, zmizí beze stopy</td>
</tr>
<tr>
<td><code class="filename">zero</code></td>
<td>z tohoto zařízení můžete až do nekonečna číst nuly</td>
</tr>
</tbody>
</table></div>
<p>

</p>
<div class="sect2">
<div class="titlepage"><div><div><h3 class="title">
<a name="device-mouse"></a>D.1.1. Nastavení myši</h3></div></div></div>
<p>Myš můžete používat jak na konzoli, tak v prostředí X Window.  Obvykle stačí nainstalovat balík <code class="filename">gpm</code> a příslušný X server. Oboje by mělo používat jako zařízení myši soubor <code class="filename">/dev/input/mice</code>. Správný komunikační protokol bývá v gpm <strong class="userinput"><code>exps2</code></strong>, v systému X Window <strong class="userinput"><code>ExplorerPS/2</code></strong>. Příslušné konfigurační soubory jsou <code class="filename">/etc/gpm.conf</code> a <code class="filename">/etc/X11/xorg.conf</code>. </p>
<p>Aby myš fungovala, musí být zavedeny některé moduly jádra. Ve většině případů jsou správné moduly rozpoznány a zavedeny automaticky. Výjimkou mohou být staré sériové a sběrnicové myši<a href="#ftn.idm4266" class="footnote" name="idm4266"><sup class="footnote">[22]</sup></a>, které jsou dnes spíše raritou ve velmi starých počítačích. Typické moduly, které jsou potřeba pro různé typy myší: </p>
<div class="informaltable"><table class="informaltable" border="1">
<colgroup>
<col>
<col>
</colgroup>
<thead><tr>
<th>Modul</th>
<th>Popis</th>
</tr></thead>
<tbody>
<tr>
<td>psmouse</td>
<td>PS/2 myši (měl by být rozpoznán automaticky)</td>
</tr>
<tr>
<td>usbhid</td>
<td>USB myši (měl by být rozpoznán automaticky)</td>
</tr>
<tr>
<td>sermouse</td>
<td>Většina sériových myší</td>
</tr>
<tr>
<td>logibm</td>
<td>Sběrnicová myš připojená k adaptérové kartě Logitech</td>
</tr>
<tr>
<td>inport</td>
<td>Sběrnicová myš připojená ke kartě ATI nebo Microsoft InPort</td>
</tr>
</tbody>
</table></div>
<p> Pro zavedení modulu s ovladačem můžete použít příkaz <span class="command"><strong>modconf</strong></span> z balíku stejného jména a hledat v kategorii <strong class="userinput"><code>kernel/drivers/input/mouse</code></strong>. </p>
</div>
<div class="footnotes">
<br><hr width="100" align="left">
<div id="ftn.idm4266" class="footnote"><p><a href="#idm4266" class="para"><sup class="para">[22] </sup></a> Sériové myši mají obvykle konektor tvaru D s devíti otvory. Sběrnicové myši mají kulatý 8 pinový konektor. Pozor, neplést s 6 pinovým kulatým konektorem myší PS/2 a 4 pinovým kulatým konektorem ADB.</p></div>
</div>
</div>
<div class="navfooter">
<hr>
<table width="100%" summary="Navigation footer">
<tr>
<td width="40%" align="left">
<a accesskey="p" href="apd.html"><img src="images/prev.png" alt="Předcházející"></a> </td>
<td width="20%" align="center"><a accesskey="u" href="apd.html"><img src="images/up.png" alt="Nahoru"></a></td>
<td width="40%" align="right"> <a accesskey="n" href="apds02.html"><img src="images/next.png" alt="Další"></a>
</td>
</tr>
<tr>
<td width="40%" align="left" valign="top">Příloha D. Co se jinam nevešlo </td>
<td width="20%" align="center"><a accesskey="h" href="index.html"><img src="images/home.png" alt="Domů"></a></td>
<td width="40%" align="right" valign="top"> D.2. Místo potřebné pro úlohy</td>
</tr>
</table>
</div>
</body>
</html>
