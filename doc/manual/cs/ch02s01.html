<html>
<head>
<meta http-equiv="Content-Type" content="text/html; charset=UTF-8">
<title>2.1. Podporovaná zařízení</title>
<link rel="stylesheet" type="text/css" href="install.css">
<meta name="generator" content="DocBook XSL Stylesheets Vsnapshot">
<link rel="home" href="index.html" title="Debian GNU/Linux — instalační příručka">
<link rel="up" href="ch02.html" title="Kapitola 2. Požadavky na počítač">
<link rel="prev" href="ch02.html" title="Kapitola 2. Požadavky na počítač">
<link rel="next" href="ch02s02.html" title="2.2. Ovladače vyžadující firmware">
</head>
<body bgcolor="white" text="black" link="#0000FF" vlink="#840084" alink="#0000FF">
<div class="navheader">
<table width="100%" summary="Navigation header">
<tr><th colspan="3" align="center">2.1. Podporovaná zařízení</th></tr>
<tr>
<td width="20%" align="left">
<a accesskey="p" href="ch02.html"><img src="images/prev.png" alt="Předcházející"></a> </td>
<th width="60%" align="center">Kapitola 2. Požadavky na počítač</th>
<td width="20%" align="right"> <a accesskey="n" href="ch02s02.html"><img src="images/next.png" alt="Další"></a>
</td>
</tr>
</table>
<hr>
</div>
<div class="sect1">
<div class="titlepage"><div><div><h2 class="title">
<a name="hardware-supported"></a>2.1. Podporovaná zařízení</h2></div></div></div>
<p>Debian neklade na hardware jiná omezení než ta, která jsou dána jádrem Linuxu nebo kFreeBSD a programy GNU. Tedy na libovolné počítačové architektuře, na kterou bylo přeneseno jádro Linuxu nebo kFreeBSD, knihovna libc, překladač <span class="command"><strong>gcc</strong></span> atd., a pro kterou existuje port Debianu, můžete Debian nainstalovat. Viz stránka s porty (<a class="ulink" href="https://www.debian.org/ports/amd64/" target="_top">https://www.debian.org/ports/amd64/</a>). </p>
<p>Než abychom se snažili popsat všechny podporované konfigurace hardwaru pro architekturu <span class="phrase">64-bit PC</span>, zaměříme se spíše na obecné informace a uvedeme odkazy na doplňující dokumentaci. </p>
<div class="sect2">
<div class="titlepage"><div><div><h3 class="title">
<a name="idm188"></a>2.1.1. Podporované počítačové architektury</h3></div></div></div>
<p>Debian GNU/Linux 11 podporuje 9 hlavních počítačových architektur a několik jejich variant, někdy označované jako <span class="quote">„<span class="quote">příchutě</span>“</span>. </p>
<p>

</p>
<div class="informaltable"><table class="informaltable" border="1">
<colgroup>
<col>
<col>
<col>
<col>
</colgroup>
<thead><tr>
<th>Architektura</th>
<th>Označení v Debianu</th>
<th>Podarchitektura</th>
<th>Varianta</th>
</tr></thead>
<tbody>
<tr>
<td>AMD64 &amp; Intel 64</td>
<td>amd64</td>
<td> </td>
<td> </td>
</tr>
<tr>
<td rowspan="2">založené na Intel x86</td>
<td rowspan="2">i386</td>
<td>standardní počítače x86</td>
<td>výchozí</td>
</tr>
<tr>
<td>Xen PV</td>
<td>xen</td>
</tr>
<tr>
<td>ARM</td>
<td>armel</td>
<td>Marvell Kirkwood a Orion</td>
<td>marvell</td>
</tr>
<tr>
<td>ARM s hardwarovým FPU</td>
<td>armhf</td>
<td>multiplatformní</td>
<td>armmp</td>
</tr>
<tr>
<td>64 bitové ARM</td>
<td>arm64</td>
<td> </td>
<td> </td>
</tr>
<tr>
<td rowspan="3">64 bitové MIPS (little-endian)</td>
<td rowspan="3">mips64el</td>
<td>MIPS Malta</td>
<td>5kc-malta</td>
</tr>
<tr>
<td>Cavium Octeon</td>
<td>octeon</td>
</tr>
<tr>
<td>Loongson 3</td>
<td>loongson-3</td>
</tr>
<tr>
<td rowspan="3">32 bitové MIPS (little-endian)</td>
<td rowspan="3">mipsel</td>
<td>MIPS Malta</td>
<td>4kc-malta</td>
</tr>
<tr>
<td>Cavium Octeon</td>
<td>octeon</td>
</tr>
<tr>
<td>Loongson 3</td>
<td>loongson-3</td>
</tr>
<tr>
<td>Power Systems</td>
<td>ppc64el</td>
<td>IBM POWER8 nebo novější</td>
<td> </td>
</tr>
<tr>
<td>64 bitové IBM S/390</td>
<td>s390x</td>
<td>IPL z VM-reader a DASD</td>
<td>generic</td>
</tr>
</tbody>
</table></div>
<p>

</p>
<p>Tato verze dokumentu se zabývá instalací Debianu s jádrem <span class="emphasis"><em>Linux</em></span> na architektuře <span class="emphasis"><em><span class="phrase">64-bit PC</span></em></span>. Pro ostatní podporované architektury jsou návody na stránkách <a class="ulink" href="http://www.debian.org/ports/" target="_top">Debian-Ports</a>. </p>
</div>
<div class="sect2">
<div class="titlepage"><div><div><h3 class="title">
<a name="idm267"></a>2.1.2. Podporované procesory</h3></div></div></div>
<p>Podporovány jsou jak procesory AMD64, tak Intel 64. </p>
</div>
<div class="sect2">
<div class="titlepage"><div><div><h3 class="title">
<a name="laptops"></a>2.1.3. Notebooky</h3></div></div></div>
<p>Z technického pohledu jsou notebooky obyčejné počítače, tudíž se na ně vztahuje vše napsané o stolních systémech. V dnešní době funguje většina notebooků bez problémů, od automatického uspávání po zavření víka, až po speciální tlačítka pro vypnutí Wi-Fi (<span class="quote">„<span class="quote">režim v letadle</span>“</span>). Jestliže notebook obsahuje nestandardní nebo proprietární hardwarové prvky, je možné že tyto speciální funkce nebudou fungovat. Na stránce <a class="ulink" href="https://www.linux-laptop.net/" target="_top">Linux a notebooky</a> zjistíte, zda na vašem notebooku GNU/Linux poběží. </p>
</div>
<div class="sect2">
<div class="titlepage"><div><div><h3 class="title">
<a name="idm275"></a>2.1.4. Víceprocesorové systémy</h3></div></div></div>
<p>Tato architektura umožňuje využití více procesorů — tzv. symetrický multiprocesing (SMP). Standardní jádro v distribuci Debian GNU/Linux 11 bylo sestaveno s podporou <em class="firstterm">SMP-alternatives</em>, což znamená, že jádro samo rozpozná počet procesorů (nebo procesorových jader) a na jednoprocesorových počítačích podporu SMP automaticky vypne. </p>
<p>Více procesorů v počítači bylo původně doménou výkonných serverů, ale s uvedením konceptu <em class="firstterm">vícejádrových</em> procesorů, kdy jeden fyzický čip obsahuje několik procesorových jednotek, tzv. <span class="quote">„<span class="quote">jader</span>“</span>, se s nimi dnes setkáváme prakticky všude. </p>
</div>
<div class="sect2">
<div class="titlepage"><div><div><h3 class="title">
<a name="gfx"></a>2.1.5. Podpora grafických karet</h3></div></div></div>
<p>Debian's support for graphical interfaces is determined by the underlying support found in X.Org's X11 system, and the kernel. Basic framebuffer graphics is provided by the kernel, whilst desktop environments use X11. Whether advanced graphics card features such as 3D-hardware acceleration or hardware-accelerated video are available, depends on the actual graphics hardware used in the system and in some cases on the installation of additional <span class="quote">„<span class="quote">firmware</span>“</span> blobs (see <a class="xref" href="ch02s02.html" title="2.2. Ovladače vyžadující firmware">2.2 – „Ovladače vyžadující firmware“</a>). </p>
<p>On modern PCs, having a graphical display usually works out of the box. For quite a lot of hardware, 3D acceleration also works well out of the box, but there is still some hardware that needs binary firmware blobs to work well. In some cases there have been reports about hardware on which installation of additional graphics card firmware was required even for basic graphics support. </p>
<p>Podrobnosti o podporovaných grafických kartách a ukazovacích zařízeních naleznete na <a class="ulink" href="https://wiki.freedesktop.org/xorg/" target="_top">https://wiki.freedesktop.org/xorg/</a>. Debian GNU/Linux 11 je dodáván se systémem X.Org verze 7.7. </p>
</div>
<div class="sect2">
<div class="titlepage"><div><div><h3 class="title">
<a name="network-cards"></a>2.1.6. Hardware pro připojení k síti</h3></div></div></div>
<p>Libovolná síťová karta (NIC) podporovaná jádrem Linux by měla být podporována i instalačním systémem. Ovladače by se měly zavádět automaticky. <span class="phrase">To zahrnuje většinu PCI/PCI-Express karet včetně notebookových PCMCIA/Express Cards.</span>  </p>
<p>ISDN je podporováno, ale ne během instalace. </p>
<div class="sect3">
<div class="titlepage"><div><div><h4 class="title">
<a name="nics-wireless"></a>2.1.6.1. Bezdrátové síťové karty</h4></div></div></div>
<p>Bezdrátové síťové karty jsou obecně podporovány, nicméně mnoho bezdrátových síťových adaptérů vyžaduje (nesvobodný) firmware. </p>
<p>Jestliže je vyžadován firmware, instalační systém vás během instalace vyzve k jeho nahrání. Více informací o nahrávání firmware během instalace naleznete v části <a class="xref" href="ch06s04.html" title="6.4. Nahrání chybějícího firmwaru">6.4 – „Nahrání chybějícího firmwaru“</a>. </p>
<p>Síťové karty, které nejsou podporovány oficiálním jádrem, lze obvykle pod Debianem zprovoznit, avšak nejsou podporovány během instalace. </p>
<p>Jestliže bezdrátová karta zlobí a pro instalaci nemůžete použít jinou síťovou kartu, stále lze pro instalaci Debianu použít obraz velkého CD nebo DVD. V takovém případě přeskočte konfiguraci sítě a instalujte pouze balíky z CD nebo DVD. Potřebný ovladač pak můžete spolu s firmwarem doinstalovat po dokončení instalace a následném restartu do nového systému. </p>
<p>Pokud ovladač pro kartu existuje, ale není dostupný jako debianí balík, můžete si stáhnout z Internetu jeho zdrojové kódy a následně zkompilovat, což však přesahuje rozsah této příručky. <span class="phrase">Neexistuje-li svobodný ovladač, je vaší poslední možností balík <code class="classname">ndiswrapper</code>, který umí použít ovladače z Windows.</span> </p>
</div>
</div>
<div class="sect2">
<div class="titlepage"><div><div><h3 class="title">
<a name="braille-displays"></a>2.1.7. Braillovy řádky</h3></div></div></div>
<p>Podpora braillových řádků se odvíjí od jejich podpory v <code class="classname">brltty</code>. Měla by fungovat většina řádků připojených přes sériový port, USB nebo bluetooth. Podrobnosti o podporovaných zařízeních naleznete na <a class="ulink" href="https://brltty.app/" target="_top">webových stránkách <code class="classname">brltty</code></a>. Debian GNU/Linux 11 obsahuje <code class="classname">brltty</code> verze 6.3. </p>
</div>
<div class="sect2">
<div class="titlepage"><div><div><h3 class="title">
<a name="hardware-speech-synthesis"></a>2.1.8. Hardwarová syntéza hlasu</h3></div></div></div>
<p>Podpora pro hardwarovou syntézu hlasu se odvíjí od jejich podpory v balíku <code class="classname">speakup</code>.  <code class="classname">speakup</code> podporuje pouze integrované karty a externí zařízení připojená k sériovému portu. USB zařízení, zařízení připojená přes sériové-USB převodníky nebo přes PCI nejsou podporována. Podrobnosti o podporovaných zařízeních pro hardwarovou syntézu hlasu naleznete na <a class="ulink" href="http://www.linux-speakup.org/" target="_top">webových stránkách <code class="classname">speakup</code>u</a>. Debian GNU/Linux 11 obsahuje <code class="classname">speakup</code> verze 3.1.6. </p>
</div>
<div class="sect2">
<div class="titlepage"><div><div><h3 class="title">
<a name="supported-peripherals"></a>2.1.9. Ostatní zařízení</h3></div></div></div>
<p>Linux umožňuje používat nejrůznější hardwarové vybavení jako myši, tiskárny, scannery, televizní karty a zařízení PCMCIA/CardBus/ExpressCard a USB. Většina z nich však není pro instalaci nutná. </p>
<p>Některé USB klávesnice mohou na starých počítačích vyžadovat speciální nastavení (viz <a class="xref" href="ch03s06.html#hardware-issues" title="3.6.6. Různé hardwarové problémy">3.6.6 – „Různé hardwarové problémy“</a>), ale na soudobých počítačích pracují USB myši a klávesnice bez dalšího nastavovaní. </p>
</div>
</div>
<div class="navfooter">
<hr>
<table width="100%" summary="Navigation footer">
<tr>
<td width="40%" align="left">
<a accesskey="p" href="ch02.html"><img src="images/prev.png" alt="Předcházející"></a> </td>
<td width="20%" align="center"><a accesskey="u" href="ch02.html"><img src="images/up.png" alt="Nahoru"></a></td>
<td width="40%" align="right"> <a accesskey="n" href="ch02s02.html"><img src="images/next.png" alt="Další"></a>
</td>
</tr>
<tr>
<td width="40%" align="left" valign="top">Kapitola 2. Požadavky na počítač </td>
<td width="20%" align="center"><a accesskey="h" href="index.html"><img src="images/home.png" alt="Domů"></a></td>
<td width="40%" align="right" valign="top"> 2.2. Ovladače vyžadující firmware</td>
</tr>
</table>
</div>
</body>
</html>
