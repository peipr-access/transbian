<html>
<head>
<meta http-equiv="Content-Type" content="text/html; charset=UTF-8">
<title>7.2. Připojení zašifrovaných svazků</title>
<link rel="stylesheet" type="text/css" href="install.css">
<meta name="generator" content="DocBook XSL Stylesheets Vsnapshot">
<link rel="home" href="index.html" title="Debian GNU/Linux — instalační příručka">
<link rel="up" href="ch07.html" title="Kapitola 7. Zavedení vašeho nového systému">
<link rel="prev" href="ch07s01.html" title="7.1. Okamžik pravdy">
<link rel="next" href="ch07s03.html" title="7.3. Přihlášení do systému">
</head>
<body bgcolor="white" text="black" link="#0000FF" vlink="#840084" alink="#0000FF">
<div class="navheader">
<table width="100%" summary="Navigation header">
<tr><th colspan="3" align="center">7.2. Připojení zašifrovaných svazků</th></tr>
<tr>
<td width="20%" align="left">
<a accesskey="p" href="ch07s01.html"><img src="images/prev.png" alt="Předcházející"></a> </td>
<th width="60%" align="center">Kapitola 7. Zavedení vašeho nového systému</th>
<td width="20%" align="right"> <a accesskey="n" href="ch07s03.html"><img src="images/next.png" alt="Další"></a>
</td>
</tr>
</table>
<hr>
</div>
<div class="sect1">
<div class="titlepage"><div><div><h2 class="title">
<a name="mount-encrypted-volumes"></a>7.2. Připojení zašifrovaných svazků</h2></div></div></div>
<p>Jestliže jste při instalaci vytvořili nějaké šifrované svazky a přiřadili jim přípojné body, budete během zavádění dotázáni na přístupovou frázi ke každému takovému svazku. </p>
<p>Pro oblasti zašifrované pomocí dm-crypt uvidíte při zavádění výzvu podobnou této: </p>
<div class="informalexample"><pre class="screen">
Starting early crypto disks... <em class="replaceable"><code>part</code></em>_crypt(starting)
Enter LUKS passphrase:
</pre></div>
<p> kde <em class="replaceable"><code>oblast</code></em> je název oblasti, která byla zašifrována. Možná nyní přemýšlíte, pro <span class="emphasis"><em>který svazek</em></span> vlastně frázi zadáváte. <code class="filename">/home</code>? <code class="filename">/var</code>? Samozřejmě pokud máte jen jediný šifrovaný svazek, tyto pochyby vás trápit nemusí a stačí zadat frázi, kterou jste použili při vytváření svazku. Pro ostatní se nyní hodí poznámky, které jste si poznačili jako poslední krok <a class="xref" href="ch06s03.html#partman-crypto" title="6.3.4.6. Nastavení šifrovaných svazků">6.3.4.6 – „Nastavení šifrovaných svazků“</a>. Pokud jste si nepoznačili dvojice <code class="filename"><em class="replaceable"><code>oblast</code></em>_crypt</code> a přípojný bod, můžete tuto informaci najít v souboru <code class="filename">/etc/fstab</code> (a částečně v <code class="filename">/etc/crypttab</code>) ve svém novém systému. </p>
<p>Při připojování kořenového souborového systému může výzva k zadání fráze vypadat mírně jinak. Vzhled závisí na generátoru, kterým byl initrd vytvořen. Initrd v následujícím příkladu byl vytvořen nástrojem <code class="classname">initramfs-tools</code>: </p>
<div class="informalexample"><pre class="screen">Begin: Mounting <span class="emphasis"><em>root file system</em></span>... ...
Begin: Running /scripts/local-top ...
Enter LUKS passphrase:
</pre></div>
<p>

</p>
<p>Během zadávání přístupové fráze se nezobrazují žádné znaky (ani hvězdičky). Zadáte-li chybnou frázi, máte ještě dva další pokusy. Po třetím pokusu, zaváděcí proces tento svazek přeskočí a bude pokračovat připojením dalšího souborového systému. Přeskočený svazek můžete připojit později ručně, viz část <a class="xref" href="ch07s02.html#crypto-troubleshooting" title="7.2.1. Řešení problémů">7.2.1 – „Řešení problémů“</a>. </p>
<p>Po zadání všech přístupových frází by mělo zavádění pokračovat jako obvykle. </p>
<div class="sect2">
<div class="titlepage"><div><div><h3 class="title">
<a name="crypto-troubleshooting"></a>7.2.1. Řešení problémů</h3></div></div></div>
<p>Pokud se některé šifrované svazky nepodařilo připojit kvůli chybné přístupové frázi, budete je muset připojit po zavedení systému ručně. Existuje několik možností. </p>
<div class="itemizedlist"><ul class="itemizedlist" type="disc">
<li class="listitem"><p>První případ se zabývá kořenovou oblastí. Pokud se tato nepřipojí, zavádění se zastaví a pro další pokus budete muset počítač restartovat. </p></li>
<li class="listitem">
<p>Nejjednodušší případ se týká datových oblastí typu <code class="filename">/home</code> nebo <code class="filename">/srv</code>. Po zavedení je stačí ručně připojit. </p>
<p>U dm-crypt nejprve musíte zaregistrovat svazky do části jádra nazvané <span class="application">device mapper</span>. Slouží k tomu příkaz </p>
<div class="informalexample"><pre class="screen">
<code class="prompt">#</code> <strong class="userinput"><code>/etc/init.d/cryptdisks start</code></strong>
</pre></div>
<p> který prohledá všechny svazky zmíněné v souboru <code class="filename">/etc/crypttab</code> a po zadání správných přístupových frází vytvoří příslušná zařízení v adresáři <code class="filename">/dev</code>. (Již zaregistrované svazky budu přeskočeny, takže můžete příkaz spustit bez obav i několikrát po sobě.) Po úspěšné registraci můžete svazky připojit tradičním </p>
<div class="informalexample"><pre class="screen"><code class="prompt">#</code> <strong class="userinput"><code>mount <em class="replaceable"><code>/pripojny_bod</code></em></code></strong>
</pre></div>
<p>

</p>
</li>
<li class="listitem"><p>Pokud se nepodařilo připojit svazky obsahující nekritické části systému (např. <code class="filename">/usr</code> nebo <code class="filename">/var</code>), systém by se měl stále zavést a měli byste mít možnost připojit svazky ručně stejně jako v předchozím případě. Navíc byste ale měli nastartovat (resp. restartovat) služby, které se spouští ve vašem výchozím <em class="firstterm">runlevel</em>u, protože je velmi pravděpodobné, že se nespustily. Nejjednodušší cestou je asi restart celého počítače. </p></li>
</ul></div>
</div>
</div>
<div class="navfooter">
<hr>
<table width="100%" summary="Navigation footer">
<tr>
<td width="40%" align="left">
<a accesskey="p" href="ch07s01.html"><img src="images/prev.png" alt="Předcházející"></a> </td>
<td width="20%" align="center"><a accesskey="u" href="ch07.html"><img src="images/up.png" alt="Nahoru"></a></td>
<td width="40%" align="right"> <a accesskey="n" href="ch07s03.html"><img src="images/next.png" alt="Další"></a>
</td>
</tr>
<tr>
<td width="40%" align="left" valign="top">7.1. Okamžik pravdy </td>
<td width="20%" align="center"><a accesskey="h" href="index.html"><img src="images/home.png" alt="Domů"></a></td>
<td width="40%" align="right" valign="top"> 7.3. Přihlášení do systému</td>
</tr>
</table>
</div>
</body>
</html>
