<html>
<head>
<meta http-equiv="Content-Type" content="text/html; charset=UTF-8">
<title>1.3. Hvad er Debian GNU/Linux?</title>
<link rel="stylesheet" type="text/css" href="install.css">
<meta name="generator" content="DocBook XSL Stylesheets Vsnapshot">
<link rel="home" href="index.html" title="Installationsguide for Debian GNU/Linux">
<link rel="up" href="ch01.html" title="Kapitel 1. Velkommen til Debian">
<link rel="prev" href="ch01s02.html" title="1.2. Hvad er GNU/Linux?">
<link rel="next" href="ch01s04.html" title="1.4. Hvad er Debians installationsprogram?">
</head>
<body bgcolor="white" text="black" link="#0000FF" vlink="#840084" alink="#0000FF">
<div class="navheader">
<table width="100%" summary="Navigation header">
<tr><th colspan="3" align="center">1.3. Hvad er Debian GNU/Linux?</th></tr>
<tr>
<td width="20%" align="left">
<a accesskey="p" href="ch01s02.html"><img src="images/prev.png" alt="forrige"></a> </td>
<th width="60%" align="center">Kapitel 1. Velkommen til Debian</th>
<td width="20%" align="right"> <a accesskey="n" href="ch01s04.html"><img src="images/next.png" alt="næste"></a>
</td>
</tr>
</table>
<hr>
</div>
<div class="sect1">
<div class="titlepage"><div><div><h2 class="title">
<a name="what-is-debian-linux"></a>1.3. Hvad er Debian GNU/Linux?</h2></div></div></div>
<p>Kombinationen af Debians filosofi og metodik, GNU-værktøjet, Linux-kernen og andre vigtige frie programmer udgør en unik programdistribution kaldet Debian GNU/Linux. Denne distribution er opbygget af et større antal <span class="emphasis"><em>programpakker</em></span>. Hver pakke i distributionen indeholder kørbare filer, skripter, dokumentation og konfigurationsinformation og har en <span class="emphasis"><em>vedligeholder</em></span> som har det primære ansvar for at holde pakken opdateret, holde styr på fejlrapporter og kommunikere med opstrømsforfatterne for det pakkede program. Vores ekstrem store brugerbase, kombineret med vores fejlstyringssystem sikrer, at problemer identificeres og rettes hurtigt. </p>
<p>Debians opmærksomhed på detaljer gør, at vi kan skabe en højkvalitets, stabil og skalerbar distribution. Installationer kan let konfigureres til mange forskellige roller, fra minimale brandmure til skriveborde for videnskabelige arbejdsstationer på netværksservere i den høje ende. </p>
<p>Debian er speciel populær blandt erfarne brugere for sine tekniske fortræffeligheder og sit dybe engagement for behovene og forventningerne i Linux-fællesskabet. Debian har også introduceret mange funktioner til Linux, som nu er almindelige. </p>
<p>For eksempel var Debian den første Linux-udgave som inkluderede et pakkehåndteringssystem for enkel installation og fjernelse af programmer. Den var også den første Linux-udgave, som kunne opgraderes uden at det krævede en ny installation. </p>
<p>Debian fortsætter med at være ledende inden for Linux-udviklingen. Dens udviklingsproces er et eksempel på hvor godt udviklingsmodellen for åben kildekode kan fungere — selv for meget komplekse opgaver såsom bygning og vedligeholdelse af komplette operativsystemer. </p>
<p>Funktionen som i størst omfang adskiller Debian fra de andre Linux-distributioner er dets pakkehåndteringssystem. Dette værktøj giver administratoren for Debian-systemet total kontrol over pakkerne som installeres på et system inklusive muligheden for at installere en enkel pakke eller automatisk opdatere hele operativsystemet. Individuelle pakker kan også beskyttes fra at blive opdateret. Du kan endda fortælle pakkehåndteringssystemet om programmer, du selv har kompileret og hvilke afhængigheder de opfylder. </p>
<p>For at beskytte dit system mod <span class="quote">“<span class="quote">trojanske heste</span>”</span> og andre ondsindede programmer verificerer Debians servere at overførte pakker virkelig kommer fra de registrerede Debian-vedligeholdere. Debian-pakkere gør også meget ud af at konfigurere deres pakker på en sikker måde. Såfremt der opstår sikkerhedsproblember i udsendte pakker, så er rettelser normalt meget hurtigt tilgængeligt. Med Debians enkle opdateringsmuligheder kan sikkerhedsrettelser hentes og installeres automatisk over internettet. </p>
<p>Den primære, og bedste, metode at få hjælp til dit Debian GNU/Linux-system og kommunikere med Debians udviklere er gennem de mange postlister som vedligeholdes af Debian-projektet (der er mere end 322 lister når dette skrives). Den nemmeeste måde at abonnere på en eller flere af disse lister er at besøge <a class="ulink" href="https://www.debian.org/MailingLists/subscribe" target="_top">abonnementsiden for Debians postlister</a> og udfylde formularen du finder der. </p>
</div>
<div class="navfooter">
<hr>
<table width="100%" summary="Navigation footer">
<tr>
<td width="40%" align="left">
<a accesskey="p" href="ch01s02.html"><img src="images/prev.png" alt="forrige"></a> </td>
<td width="20%" align="center"><a accesskey="u" href="ch01.html"><img src="images/up.png" alt="op"></a></td>
<td width="40%" align="right"> <a accesskey="n" href="ch01s04.html"><img src="images/next.png" alt="næste"></a>
</td>
</tr>
<tr>
<td width="40%" align="left" valign="top">1.2. Hvad er GNU/Linux? </td>
<td width="20%" align="center"><a accesskey="h" href="index.html"><img src="images/home.png" alt="hjem"></a></td>
<td width="40%" align="right" valign="top"> 1.4. Hvad er Debians installationsprogram?</td>
</tr>
</table>
</div>
</body>
</html>
