<html>
<head>
<meta http-equiv="Content-Type" content="text/html; charset=UTF-8">
<title>1.2. Hvad er GNU/Linux?</title>
<link rel="stylesheet" type="text/css" href="install.css">
<meta name="generator" content="DocBook XSL Stylesheets Vsnapshot">
<link rel="home" href="index.html" title="Installationsguide for Debian GNU/Linux">
<link rel="up" href="ch01.html" title="Kapitel 1. Velkommen til Debian">
<link rel="prev" href="ch01s01.html" title="1.1. Hvad er Debian?">
<link rel="next" href="ch01s03.html" title="1.3. Hvad er Debian GNU/Linux?">
</head>
<body bgcolor="white" text="black" link="#0000FF" vlink="#840084" alink="#0000FF">
<div class="navheader">
<table width="100%" summary="Navigation header">
<tr><th colspan="3" align="center">1.2. Hvad er GNU/Linux?</th></tr>
<tr>
<td width="20%" align="left">
<a accesskey="p" href="ch01s01.html"><img src="images/prev.png" alt="forrige"></a> </td>
<th width="60%" align="center">Kapitel 1. Velkommen til Debian</th>
<td width="20%" align="right"> <a accesskey="n" href="ch01s03.html"><img src="images/next.png" alt="næste"></a>
</td>
</tr>
</table>
<hr>
</div>
<div class="sect1">
<div class="titlepage"><div><div><h2 class="title">
<a name="what-is-linux"></a>1.2. Hvad er GNU/Linux?</h2></div></div></div>
<p>GNU/Linux er et operativsystem: Et antal programmer som lader dig interagere med din computer og køre andre programmer. </p>
<p>Et operativsystem indeholder forskellige fundamentale programmer, som er krævet af din computer, for at den kan kommunikere og modtage instruktioner fra brugere; læse og skrive data til harddiske, bånd og printere; kontrollere brugen af hukommelse og køre andre programmer. Den vigtigste del af et operativsystem er kernen. I et GNU/Linux-system er Linux kernekomponenten. Resten af systemet består af andre programmer, mange blev skrevet af eller for GNU-projektet. Da Linuxkernen alene ikke udgør et fungerende operativsystem, så foretrækker vi betegnelsen <span class="quote">“<span class="quote">GNU/Linux</span>”</span> for at referere til systemer, som mange i dagligdagen bare kalder for <span class="quote">“<span class="quote">Linux</span>”</span>. </p>
<p>GNU/Linux har sit udgangspunkt i et Unix-operativsystem. Fra begyndelsen var GNU/Linux designet til at være et parallelt arbejdende (multi-tasking) system for flere brugere. Disse fakta er tilstrækkelig til at gøre GNU/Linux forskellig fra andre velkendte operativsystemer. GNU/Linux er dog endnu mere forskellig end du først måske tror. I kontrast til andre operativsystemer så ejer ingen GNU/Linux. Meget af dets udvikling udføres af frivillige uden betaling. </p>
<p>Udviklingen af hvad senere blev GNU/Linux startede i 1984 da <a class="ulink" href="https://www.fsf.org/" target="_top">Free Software Foundation</a> begyndte udviklingen af et frit Unix-lignende operativsystem kaldet GNU. </p>
<p><a class="ulink" href="https://www.gnu.org/" target="_top">GNU-projektet</a> har udviklet en omfattende samling af frie programværktøjer for brug med Unix™ og Unix-lignende operativsystemer såsom GNU/Linux. Disse værktøjer gør, at brugerne kan udføre opgaver fra de mere trivielle (såsom kopiering eller fjernelse af filer fra systemet) til de mere avancerede (såsom skrivning og kompilering af programmer eller mere sofistikeret redigering i en række forskellige dokumentformater). </p>
<p>Selv om mange grupper og individer har bidraget til GNU/Linux, så er den største enkelte bidragyder fortsat Free Software Foundation, som har skabt ikke bare de fleste værktøjer i GNU/Linux, men også filosofien og fællesskabet som gjorde GNU/Linux mulig. </p>
<p><a class="ulink" href="https://www.kernel.org/" target="_top">Linux-kernen</a> kom først frem i 1991, da en finsk computerstudent med navnet Linux Torvalds annoncerede en tidlig version af en alternativ kerne for Minix til diskussionsgrupperne på Usenet <strong class="userinput"><code>comp.os.minix</code></strong>. Se Linux Internationals side om <a class="ulink" href="https://www.cs.cmu.edu/~awb/linux.history.html" target="_top">Linux' historie</a>. </p>
<p>Linux Torvalds koordinerer i dag fortsat arbejdet for flere hundrede udviklere med hjælp fra et antal undersystemvedligeholdere. Der er en <a class="ulink" href="https://www.kernel.org/" target="_top">officiel hjemmeside</a> for Linux-kernen. Information om <strong class="userinput"><code>linux-kernen</code></strong> kan findes på <a class="ulink" href="https://lkml.org/" target="_top">Linux-kernens postliste for OSS</a>. </p>
<p>GNU/Linux-brugere har utrolig frihed i valget af programmer. For eksempel kan Linuxbrugere vælge mellem et dusin forskellige antal brugerflader (shells) for kommandolinjen og flere grafiske skriveborde. Dette udvalg er ofte forvirrende for brugere af andre operativsystemer, som ikke er vænnet til at kommandolinjen eller skrivebordet er noget de kan ændre. </p>
<p>GNU/Linux er også mindre tilbøjelig til at bryde ned, kan køre flere programmer på samme tid, og mere sikker end andre operativsystemer. Med disse fordele er Linux det hurtigst voksende operativsystem på servermarkedet. På det seneste er Linux også begyndt at blive populært blandt hjemme- og forretningsbrugere. </p>
</div>
<div class="navfooter">
<hr>
<table width="100%" summary="Navigation footer">
<tr>
<td width="40%" align="left">
<a accesskey="p" href="ch01s01.html"><img src="images/prev.png" alt="forrige"></a> </td>
<td width="20%" align="center"><a accesskey="u" href="ch01.html"><img src="images/up.png" alt="op"></a></td>
<td width="40%" align="right"> <a accesskey="n" href="ch01s03.html"><img src="images/next.png" alt="næste"></a>
</td>
</tr>
<tr>
<td width="40%" align="left" valign="top">1.1. Hvad er Debian? </td>
<td width="20%" align="center"><a accesskey="h" href="index.html"><img src="images/home.png" alt="hjem"></a></td>
<td width="40%" align="right" valign="top"> 1.3. Hvad er Debian GNU/Linux?</td>
</tr>
</table>
</div>
</body>
</html>
