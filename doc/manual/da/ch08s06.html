<html>
<head>
<meta http-equiv="Content-Type" content="text/html; charset=UTF-8">
<title>8.6. Gendannelse af et ødelagt system</title>
<link rel="stylesheet" type="text/css" href="install.css">
<meta name="generator" content="DocBook XSL Stylesheets Vsnapshot">
<link rel="home" href="index.html" title="Installationsguide for Debian GNU/Linux">
<link rel="up" href="ch08.html" title="Kapitel 8. De næste trin og hvordan du kommer videre">
<link rel="prev" href="ch08s05.html" title="8.5. Kompilering af en ny kerne">
<link rel="next" href="apa.html" title="Appendiks A. Installationsmanual">
</head>
<body bgcolor="white" text="black" link="#0000FF" vlink="#840084" alink="#0000FF">
<div class="navheader">
<table width="100%" summary="Navigation header">
<tr><th colspan="3" align="center">8.6. Gendannelse af et ødelagt system</th></tr>
<tr>
<td width="20%" align="left">
<a accesskey="p" href="ch08s05.html"><img src="images/prev.png" alt="forrige"></a> </td>
<th width="60%" align="center">Kapitel 8. De næste trin og hvordan du kommer videre</th>
<td width="20%" align="right"> <a accesskey="n" href="apa.html"><img src="images/next.png" alt="næste"></a>
</td>
</tr>
</table>
<hr>
</div>
<div class="sect1">
<div class="titlepage"><div><div><h2 class="title">
<a name="rescue"></a>8.6. Gendannelse af et ødelagt system</h2></div></div></div>
<p>Nogle gange går det galt og systemet, du så omhyggeligt har installeret, kan ikke længere starte op. Måske gik opstartsindlæserens konfiguration i stykker under en ændring eller måske vil en ny installeret kerne ikke starte, eller måske har kosmiske stråler ramt din disk og rodet lidt rundt i <code class="filename">/sbin/init</code>. Uanset årsagen, så skal du bruge et system at arbejde fra, mens du retter, og en redningstilstand kan være nyttig til dette formål. </p>
<p>For at tilgå redningstilstand så vælg <strong class="userinput"><code>rescue</code></strong> fra opstartsmenuen, tast <strong class="userinput"><code>rescue</code></strong> ved <code class="prompt">boot:</code>-prompten, eller start med <strong class="userinput"><code>rescue/enable=true</code></strong>-opstartsparameteren. Du får vist de første få skærmbilleder af installationsprogrammet, med en bemærkning i hjørnet af skærmen, som indikerer at det er redningstilstand, ikke en fuld installation. Du skal ikke være nervøs, dit system er ikke ved at blive overskrevet! Redningstilstand bruger bare udstyrets registreringfunktioner, som er tilgængelige i installationsprogrammet for at sikre at dine diske, netværksenheder, og så videre er tilgængelige for dig, mens du reparerer dit system. </p>
<p>I stedet for partitioneringsværktøjet bør du nu blive præsenteret for en liste med partitionerne på dit system, og bedt om at vælge en af dem. Normalt skal du vælge partitionen indeholdende root-filsystemet, som du skal reparere. Du kan vælge partitioner på RAID- og LVM-enheder samt dem oprettet direkte på diske. </p>
<p>Hvis muligt vil installationsprogrammet nu præsentere dig for en skalprompt i det valgte filsystem, som du kan bruge til at udføre nødvendige reparationer. <span class="phrase"> for eksepel, hvis du skal geninstallere GRUB-opstartsindlæseren i master boot record for den første harddisk, kan du indtaste kommandoen <strong class="userinput"><code>grub-install '(hd0)'</code></strong>. </span> </p>
<p>Hvis installationsprogrammet ikke kan afvikle en brugbar skal i root-filsystemet, du valgte, på grund af at filsystemet er ødelagt, så vil det udstede en advarsel og tilbyde at give dig en skal i installationsmiljøet i stedet for. Du har måske ikke så mange værktøjer tilgængelige i dette miljø, men de vil ofte være nok til at reparere dit system alligevel. Root-filsystemet du valgte vil blive monteret på mappen <code class="filename">/target</code>. </p>
<p>I begge tilfælde, efter du afslutter skallen, vil systemet genstarte. </p>
<p>Endelig, bemærk at reparation af ødelagte systemer kan være svært, og denne manual forsøger ikke at dække alle de problemstillinger, der kan gå galt eller hvordan de skal rettes. Hvis du har problemer, så spørg en ekspert. </p>
</div>
<div class="navfooter">
<hr>
<table width="100%" summary="Navigation footer">
<tr>
<td width="40%" align="left">
<a accesskey="p" href="ch08s05.html"><img src="images/prev.png" alt="forrige"></a> </td>
<td width="20%" align="center"><a accesskey="u" href="ch08.html"><img src="images/up.png" alt="op"></a></td>
<td width="40%" align="right"> <a accesskey="n" href="apa.html"><img src="images/next.png" alt="næste"></a>
</td>
</tr>
<tr>
<td width="40%" align="left" valign="top">8.5. Kompilering af en ny kerne </td>
<td width="20%" align="center"><a accesskey="h" href="index.html"><img src="images/home.png" alt="hjem"></a></td>
<td width="40%" align="right" valign="top"> Appendiks A. Installationsmanual</td>
</tr>
</table>
</div>
</body>
</html>
