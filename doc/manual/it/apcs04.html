<html>
<head>
<meta http-equiv="Content-Type" content="text/html; charset=UTF-8">
<title>C.4. Nomi dei dispositivi in Linux</title>
<link rel="stylesheet" type="text/css" href="install.css">
<meta name="generator" content="DocBook XSL Stylesheets Vsnapshot">
<link rel="home" href="index.html" title="Guida all'installazione di Debian GNU/Linux">
<link rel="up" href="apc.html" title="Appendice C. Partizionare per Debian">
<link rel="prev" href="apcs03.html" title="C.3. Schema di partizionamento raccomandato">
<link rel="next" href="apcs05.html" title="C.5. Programmi Debian per il partizionamento">
</head>
<body bgcolor="white" text="black" link="#0000FF" vlink="#840084" alink="#0000FF">
<div class="navheader">
<table width="100%" summary="Navigation header">
<tr><th colspan="3" align="center">C.4. Nomi dei dispositivi in Linux</th></tr>
<tr>
<td width="20%" align="left">
<a accesskey="p" href="apcs03.html"><img src="images/prev.png" alt="Indietro"></a> </td>
<th width="60%" align="center">Appendice C. Partizionare per Debian</th>
<td width="20%" align="right"> <a accesskey="n" href="apcs05.html"><img src="images/next.png" alt="Avanti"></a>
</td>
</tr>
</table>
<hr>
</div>
<div class="sect1">
<div class="titlepage"><div><div><h2 class="title">
<a name="device-names"></a>C.4. Nomi dei dispositivi in Linux</h2></div></div></div>
<p>Poiché Linux chiama i dischi e le partizioni in modo diverso dagli altri sistemi operativi, per creare o montare partizioni occorre conoscere i nomi usati da Linux per riferirsi ai dispositivi. Ecco uno schema di base: </p>
<div class="itemizedlist"><ul class="itemizedlist" type="disc">
<li class="listitem"><p>Il primo disco rilevato è chiamato <code class="filename">/dev/sda</code>. </p></li>
<li class="listitem"><p>Il secondo disco rilevato è chiamato <code class="filename">/dev/sdb</code>, e così via. </p></li>
<li class="listitem"><p>Il primo CD-ROM SCSI è chiamato <code class="filename">/dev/scd0</code>, o anche <code class="filename">/dev/sr0</code>. </p></li>
</ul></div>
<p>Le partizioni su ciascun disco sono identificate aggiungendo un numero decimale al nome del disco: <code class="filename">sda1</code> e <code class="filename">sda2</code> rappresentano la prima e la seconda partizione del primo disco SCSI sul sistema. </p>
<p>Ecco un esempio realistico. Ipotizzando di avere un sistema con 2 dischi SCSI, uno con indirizzo SCSI 2 e l'altro con indirizzo SCSI 4. Il primo disco (con indirizzo 2) si chiamerà <code class="filename">sda</code>, il secondo <code class="filename">sdb</code>. Se il disco <code class="filename">sda</code> ha 3 partizioni, queste si chiameranno <code class="filename">sda1</code>, <code class="filename">sda2</code> e <code class="filename">sda3</code>. Le stesse regole valgono per il disco <code class="filename">sdb</code> e per le sue partizioni. </p>
<p>Si noti che se si possiedono due <span class="quote">«<span class="quote">SCSI host bus adapter</span>»</span> (ossia due controller), l'ordine dei dischi può non essere immediatamente chiaro. In questo caso, la soluzione migliore consiste nell'osservare i messaggi di boot, a patto di saper distinguere i due dischi dal nome del modello e/o dalla capacità. </p>
<p>Linux rappresenta le partizioni primarie con il nome del drive, seguito dai numeri da 1 a 4. Ad esempio, la prima partizione primaria sul primo disco è <code class="filename">/dev/sda1</code>. Le partizioni logiche sono numerate a partire da 5, quindi la prima partizione logica sul disco stesso è <code class="filename">/dev/sda5</code>. Si ricordi che la partizione estesa, ossia la partizione primaria che contiene le partizioni logiche, non è utilizzabile direttamente. </p>
</div>
<div class="navfooter">
<hr>
<table width="100%" summary="Navigation footer">
<tr>
<td width="40%" align="left">
<a accesskey="p" href="apcs03.html"><img src="images/prev.png" alt="Indietro"></a> </td>
<td width="20%" align="center"><a accesskey="u" href="apc.html"><img src="images/up.png" alt="Risali"></a></td>
<td width="40%" align="right"> <a accesskey="n" href="apcs05.html"><img src="images/next.png" alt="Avanti"></a>
</td>
</tr>
<tr>
<td width="40%" align="left" valign="top">C.3. Schema di partizionamento raccomandato </td>
<td width="20%" align="center"><a accesskey="h" href="index.html"><img src="images/home.png" alt="Partenza"></a></td>
<td width="40%" align="right" valign="top"> C.5. Programmi Debian per il partizionamento</td>
</tr>
</table>
</div>
</body>
</html>
