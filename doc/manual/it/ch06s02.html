<html>
<head>
<meta http-equiv="Content-Type" content="text/html; charset=UTF-8">
<title>6.2. Introduzione ai componenti</title>
<link rel="stylesheet" type="text/css" href="install.css">
<meta name="generator" content="DocBook XSL Stylesheets Vsnapshot">
<link rel="home" href="index.html" title="Guida all'installazione di Debian GNU/Linux">
<link rel="up" href="ch06.html" title="Capitolo 6. Uso dell'Installatore Debian">
<link rel="prev" href="ch06s01.html" title="6.1. Come funziona l'Installatore">
<link rel="next" href="ch06s03.html" title="6.3. Uso dei singoli componenti">
</head>
<body bgcolor="white" text="black" link="#0000FF" vlink="#840084" alink="#0000FF">
<div class="navheader">
<table width="100%" summary="Navigation header">
<tr><th colspan="3" align="center">6.2. Introduzione ai componenti</th></tr>
<tr>
<td width="20%" align="left">
<a accesskey="p" href="ch06s01.html"><img src="images/prev.png" alt="Indietro"></a> </td>
<th width="60%" align="center">Capitolo 6. Uso dell'Installatore Debian</th>
<td width="20%" align="right"> <a accesskey="n" href="ch06s03.html"><img src="images/next.png" alt="Avanti"></a>
</td>
</tr>
</table>
<hr>
</div>
<div class="sect1">
<div class="titlepage"><div><div><h2 class="title">
<a name="modules-list"></a>6.2. Introduzione ai componenti</h2></div></div></div>
<p>Ecco una lista dei componenti dell'installatore con una breve descrizione della funzione di ciascun componente. Dettagli che potrebbe essere necessario conoscere usando un particolare componente si trovano in <a class="xref" href="ch06s03.html" title="6.3. Uso dei singoli componenti">Sezione 6.3, «Uso dei singoli componenti»</a>. </p>
<div class="variablelist"><dl class="variablelist">
<dt><span class="term">main-menu</span></dt>
<dd>
<p>Mostra all'utente la lista dei componenti durante il funzionamento dell'installatore e avvia un componente quando è selezionato. Le domande di main-menu sono impostate a priorità media, pertanto se la priorità è impostata ad alta o critica (alta è quella preimpostata), il menu non sarà visibile. D'altra parte, se si verifica un errore che richieda intervento, la priorità della domanda può essere temporaneamente degradata in modo da consentire di risolvere il problema, e in tal caso il menu potrebbe apparire. </p>
<p>È possibile tornare al menu principale selezionando ripetutamente il pulsante <span class="guibutton">Indietro</span> fino a uscire a ritroso dal componente attualmente in esecuzione. </p>
</dd>
<dt><span class="term">localechooser</span></dt>
<dd><p>Consente all'utente di selezionare opzioni di localizzazione per l'installazione e per il sistema installato: lingua, nazione e locale. L'installatore visualizzerà i messaggi nella lingua selezionata, a meno che la traduzione per quella lingua non sia completa, nel qual caso alcuni messaggi potrebbero essere visualizzati in inglese. </p></dd>
<dt><span class="term">console-setup</span></dt>
<dd><p>Visualizza una lista di mappature di tastiera dalla quale l'utente sceglie quella che corrisponde alla propria. </p></dd>
<dt><span class="term">hw-detect</span></dt>
<dd><p>Rileva automaticamente la maggior parte dell'hardware, incluse schede di rete, lettori di dischi e PCMCIA. </p></dd>
<dt><span class="term">cdrom-detect</span></dt>
<dd><p>Cerca e monta un supporto per l'installazione di Debian. </p></dd>
<dt><span class="term">netcfg</span></dt>
<dd><p>Configura le connessioni di rete del computer in modo che esso possa comunicare su internet. </p></dd>
<dt><span class="term">iso-scan</span></dt>
<dd><p>Cerca immagini ISO (file <code class="filename">.iso</code>) su i dischi fissi. </p></dd>
<dt><span class="term">choose-mirror</span></dt>
<dd><p>Presenta una lista di archivi mirror di Debian. L'utente può scegliere la sorgente dei suoi pacchetti di installazione. </p></dd>
<dt><span class="term">cdrom-checker</span></dt>
<dd><p>Verifica l'integrità di un supporto per l'installazione. In questo modo l'utente può assicurarsi che l'immagine per l'installazione non sia corrotto. </p></dd>
<dt><span class="term">lowmem</span></dt>
<dd><p>Lowmem cerca di rilevare sistemi con poca memoria e, in tal caso, applica diversi accorgimenti per rimuovere dalla memoria parti non necessarie di <code class="classname">installatore Debian</code> (alle spese di alcune funzionalità). </p></dd>
<dt><span class="term">anna</span></dt>
<dd><p>Anna's Not Nearly APT. Installa i pacchetti che sono stati scaricati dal mirror prescelto o dal supporto per l'installazione. </p></dd>
<dt><span class="term">user-setup</span></dt>
<dd><p>Imposta la password di root e aggiunge un utente normale. </p></dd>
<dt><span class="term">clock-setup</span></dt>
<dd><p>Aggiorna l'orologio di sistema e determina se l'orologio è impostato su UTC oppure no. </p></dd>
<dt><span class="term">tzsetup</span></dt>
<dd><p>Seleziona il fuso orario in base alla località scelta in precedenza. </p></dd>
<dt><span class="term">partman</span></dt>
<dd><p>Consente all'utente di partizionare i dischi collegati al sistema, di creare i file system sulle partizioni selezionate e di collegarli a punti di mount. Sono inoltre incluse interessanti funzionalità come una modalità completamente automatica o il supporto LVM. Questo è lo strumento di partizionamento preferito in Debian. </p></dd>
<dt><span class="term">partitioner</span></dt>
<dd><p>Consente all'utente di partizionare dischi collegati al sistema. È scelto un programma di partizionamento appropriato all'architettura del computer. </p></dd>
<dt><span class="term">partconf</span></dt>
<dd><p>Visualizza una lista di partizioni e crea i file system sulle partizioni selezionate secondo le istruzioni dell'utente. </p></dd>
<dt><span class="term">partman-lvm</span></dt>
<dd><p>Aiuta l'utente nella configurazione di <em class="firstterm">LVM</em> (Logical Volume Manager). </p></dd>
<dt><span class="term">partman-md</span></dt>
<dd><p>Consente all'utente di configurare <em class="firstterm">RAID</em> (Redundant Array of Inexpensive Disks) Software. Questo RAID Software è generalmente superiore agli economici controllori RAID IDE (pseudo hardware) che si trovano nelle schede madri più recenti. </p></dd>
<dt><span class="term">base-installer</span></dt>
<dd><p>Installa l'insieme dei pacchetti di base che consentono al computer di funzionare sotto Debian GNU/Linux dopo il riavvio. </p></dd>
<dt><span class="term">apt-setup</span></dt>
<dd><p>Configura apt, quasi automaticamente, in base al supporto usato dal programma d'installazione. </p></dd>
<dt><span class="term">pkgsel</span></dt>
<dd><p>Usa <code class="classname">tasksel</code> per selezionare e installare altri programmi. </p></dd>
<dt><span class="term">os-prober</span></dt>
<dd><p>Rileva i sistemi operativi attualmente installati nel computer e passa queste informazioni a bootloader-installer, che può offrire la possibilità di aggiungere i sistemi operativi rilevati al menu del programma di avvio. In questo modo l'utente può scegliere facilmente, all'avvio, quale sistema operativo attivare. </p></dd>
<dt><span class="term">bootloader-installer</span></dt>
<dd><p>Diversi programmi d'installazione dei boot loader ognuno dei quali installa un programma di avvio sul disco rigido, necessario al computer per avviarsi con Linux senza usare una chiavetta USB o un CD-ROM. Molti programmi di avvio consentono all'utente di scegliere un sistema operativo alternativo ogni volta che il computer si avvia. </p></dd>
<dt><span class="term">shell</span></dt>
<dd><p>Consente all'utente di eseguire una shell da menu o nella seconda console. </p></dd>
<dt><span class="term">save-logs</span></dt>
<dd><p>Fornisce all'utente un modo per registrare informazioni su una chiavetta USB, in rete, su un disco rigido o altri supporti quando si verificano problemi, in modo da riportare accuratamente, in un secondo momento, problemi software dell'installatore agli sviluppatori Debian. </p></dd>
</dl></div>
</div>
<div class="navfooter">
<hr>
<table width="100%" summary="Navigation footer">
<tr>
<td width="40%" align="left">
<a accesskey="p" href="ch06s01.html"><img src="images/prev.png" alt="Indietro"></a> </td>
<td width="20%" align="center"><a accesskey="u" href="ch06.html"><img src="images/up.png" alt="Risali"></a></td>
<td width="40%" align="right"> <a accesskey="n" href="ch06s03.html"><img src="images/next.png" alt="Avanti"></a>
</td>
</tr>
<tr>
<td width="40%" align="left" valign="top">6.1. Come funziona l'Installatore </td>
<td width="20%" align="center"><a accesskey="h" href="index.html"><img src="images/home.png" alt="Partenza"></a></td>
<td width="40%" align="right" valign="top"> 6.3. Uso dei singoli componenti</td>
</tr>
</table>
</div>
</body>
</html>
