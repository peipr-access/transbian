<html>
<head>
<meta http-equiv="Content-Type" content="text/html; charset=UTF-8">
<title>1.2. Cosa è GNU/Linux?</title>
<link rel="stylesheet" type="text/css" href="install.css">
<meta name="generator" content="DocBook XSL Stylesheets Vsnapshot">
<link rel="home" href="index.html" title="Guida all'installazione di Debian GNU/Linux">
<link rel="up" href="ch01.html" title="Capitolo 1. Benvenuti in Debian">
<link rel="prev" href="ch01s01.html" title="1.1. Cosa è Debian?">
<link rel="next" href="ch01s03.html" title="1.3. Cosa è Debian GNU/Linux?">
</head>
<body bgcolor="white" text="black" link="#0000FF" vlink="#840084" alink="#0000FF">
<div class="navheader">
<table width="100%" summary="Navigation header">
<tr><th colspan="3" align="center">1.2. Cosa è GNU/Linux?</th></tr>
<tr>
<td width="20%" align="left">
<a accesskey="p" href="ch01s01.html"><img src="images/prev.png" alt="Indietro"></a> </td>
<th width="60%" align="center">Capitolo 1. Benvenuti in Debian</th>
<td width="20%" align="right"> <a accesskey="n" href="ch01s03.html"><img src="images/next.png" alt="Avanti"></a>
</td>
</tr>
</table>
<hr>
</div>
<div class="sect1">
<div class="titlepage"><div><div><h2 class="title">
<a name="what-is-linux"></a>1.2. Cosa è GNU/Linux?</h2></div></div></div>
<p>GNU/Linux è un sistema operativo: una serie di programmi che permettono di interagire con il proprio computer ed eseguire altri programmi. </p>
<p>Un sistema operativo consiste di vari programmi fondamentali che sono necessari al computer per comunicare e ricevere istruzioni dagli utenti, per leggere e scrivere dati su dischi rigidi, nastri e stampanti, per controllare l'uso della memoria e per eseguire altro software. La parte più importante di un sistema operativo è il kernel. In un sistema GNU/Linux, Linux è il componente kernel. Il resto del sistema consiste in altri programmi, molti dei quali sono stati scritti da e per il progetto GNU. Dato che il kernel Linux da solo non forma un sistema operativo, preferiamo usare il termine <span class="quote">«<span class="quote">GNU/Linux</span>»</span> per indicare il sistema a cui molte persone fanno riferimento distrattamente con <span class="quote">«<span class="quote">Linux</span>»</span>. </p>
<p>Linux è modellato sul sistema operativo Unix. Dall'inizio, GNU/Linux è stato progettato per essere un sistema multi-tasking e multi-utente. Queste cose sono sufficienti per rendere GNU/Linux diverso da altri sistemi operativi ben noti. Comunque, GNU/Linux è ancora più diverso di quanto si possa pensare. Diversamente da altri sistemi operativi, nessuno è proprietario di GNU/Linux. Molto del suo sviluppo è fatto da volontari non pagati. </p>
<p>Lo sviluppo di quello che più tardi è diventato GNU/Linux iniziò quando la <a class="ulink" href="https://www.fsf.org/" target="_top">Free Software Foundation</a> iniziò lo sviluppo di un sistema operativo libero simile a Unix chiamato GNU. </p>
<p>Il <a class="ulink" href="https://www.gnu.org/" target="_top">progetto GNU</a> ha sviluppato un vasto insieme di strumenti software liberi da usare con Unix™ e sistemi operativi simili a Unix come GNU/Linux. Questi strumenti permettono agli utenti di eseguire azioni che vanno dal mondano (come copiare o rimuovere file dal sistema) fino all'arcano (come scrivere e compilare programmi o fare editing sofisticato in una varietà di formati). </p>
<p>Mentre molti gruppi e individui hanno contribuito a GNU/Linux, il grande donatore è ancora la Free Software Foundation, che creò non solo la maggioranza degli strumenti usati in GNU/Linux, ma anche la filosofia e la comunità che ha reso possibile GNU/Linux. </p>
<p>Il <a class="ulink" href="https://www.kernel.org/" target="_top">kernel di Linux</a> è apparso per la prima volta nel 1991, quando uno studente finlandese di informatica di nome Linus Torvalds annunciò sul newsgroup di Usenet <strong class="userinput"><code>comp.os.minix</code></strong> la prima versione di un kernel alternativo a Minix. Si legga la <a class="ulink" href="https://www.cs.cmu.edu/~awb/linux.history.html" target="_top">Pagina della storia di Linux</a> di Linux International. </p>
<p>Linus Torvalds continua a coordinare il lavoro di alcune centinaia di sviluppatori con l'aiuto dei responsabili dei vari sottosistemi. Esiste un <a class="ulink" href="https://www.kernel.org/" target="_top">sito web ufficiale</a> per il kernel Linux. È possibile trovare informazioni sulla mailing list <strong class="userinput"><code>linux-kernel</code></strong> nelle <a class="ulink" href="https://lkml.org/" target="_top">FAQ della mailing list linux-kernel</a>. </p>
<p>Gli utenti GNU/Linux hanno un'immensa libertà nello scegliere il loro software. Per esempio, possono scegliere tra una dozzina di shell a riga di comando e alcuni desktop grafici. La possibilità di fare queste scelte spesso disorienta gli utenti degli altri sistemi operativi che non sono abituati a pensare alla riga di comando o al desktop come qualcosa che è possibile cambiare. </p>
<p>È anche meno probabile che GNU/Linux vada in crash, è più abile nel far girare più di una applicazione contemporaneamente e più sicuro di molti sistemi operativi. Con questi vantaggi, Linux è il sistema operativo con maggior crescita nel mercato dei server. Più recentemente, Linux è diventato popolare anche tra gli utenti che usano il PC a casa e in ufficio. </p>
</div>
<div class="navfooter">
<hr>
<table width="100%" summary="Navigation footer">
<tr>
<td width="40%" align="left">
<a accesskey="p" href="ch01s01.html"><img src="images/prev.png" alt="Indietro"></a> </td>
<td width="20%" align="center"><a accesskey="u" href="ch01.html"><img src="images/up.png" alt="Risali"></a></td>
<td width="40%" align="right"> <a accesskey="n" href="ch01s03.html"><img src="images/next.png" alt="Avanti"></a>
</td>
</tr>
<tr>
<td width="40%" align="left" valign="top">1.1. Cosa è Debian? </td>
<td width="20%" align="center"><a accesskey="h" href="index.html"><img src="images/home.png" alt="Partenza"></a></td>
<td width="40%" align="right" valign="top"> 1.3. Cosa è Debian GNU/Linux?</td>
</tr>
</table>
</div>
</body>
</html>
