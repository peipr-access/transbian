<html>
<head>
<meta http-equiv="Content-Type" content="text/html; charset=UTF-8">
<title>5.1. Avvio dell'installatore su PC 64 bit</title>
<link rel="stylesheet" type="text/css" href="install.css">
<meta name="generator" content="DocBook XSL Stylesheets Vsnapshot">
<link rel="home" href="index.html" title="Guida all'installazione di Debian GNU/Linux">
<link rel="up" href="ch05.html" title="Capitolo 5. Avvio del sistema d'installazione">
<link rel="prev" href="ch05.html" title="Capitolo 5. Avvio del sistema d'installazione">
<link rel="next" href="ch05s02.html" title="5.2. Accessibilità">
</head>
<body bgcolor="white" text="black" link="#0000FF" vlink="#840084" alink="#0000FF">
<div class="navheader">
<table width="100%" summary="Navigation header">
<tr><th colspan="3" align="center">5.1. Avvio dell'installatore su <span class="phrase">PC 64 bit</span>
  
  
  
  
  
  
  
  
  
  
  
  
  </th></tr>
<tr>
<td width="20%" align="left">
<a accesskey="p" href="ch05.html"><img src="images/prev.png" alt="Indietro"></a> </td>
<th width="60%" align="center">Capitolo 5. Avvio del sistema d'installazione</th>
<td width="20%" align="right"> <a accesskey="n" href="ch05s02.html"><img src="images/next.png" alt="Avanti"></a>
</td>
</tr>
</table>
<hr>
</div>
<div class="sect1">
<div class="titlepage"><div><div><h2 class="title">
<a name="idm1086"></a>5.1. Avvio dell'installatore su <span class="phrase">PC 64 bit</span>
  
  
  
  
  
  
  
  
  
  
  
  
  </h2></div></div></div>
<div class="warning"><table border="0" summary="Warning">
<tr>
<td rowspan="2" align="center" valign="top" width="25"><img alt="[Avvertimento]" src="images/warning.png"></td>
<th align="left">Avvertimento</th>
</tr>
<tr><td align="left" valign="top"><p>Se sul proprio sistema è già installato un qualsiasi altro sistema operativo e si desidera conservarlo (configurazione in dual boot), è necessario accertarsi che siano stati correttamente spenti <span class="emphasis"><em>prima</em></span> di avviare l'installatore. L'installazione di un sistema operativo mentre un altro è in ibernazione (è stato sospeso su disco) può provocare la perdita o il danneggiamento dello stato del sistema operativo sospeso e causare problemi quando viene riavviato. </p></td></tr>
</table></div>
<div class="note"><table border="0" summary="Note">
<tr>
<td rowspan="2" align="center" valign="top" width="25"><img alt="[Nota]" src="images/note.png"></td>
<th align="left">Nota</th>
</tr>
<tr><td align="left" valign="top"><p>Le istruzioni per l'avvio della versione grafica dell'installatore sono in <a class="xref" href="ch05s01.html#graphical" title="5.1.8. Installatore grafico">Sezione 5.1.8, «Installatore grafico»</a>. </p></td></tr>
</table></div>
<div class="sect2">
<div class="titlepage"><div><div><h3 class="title">
<a name="usb-boot-x86"></a>5.1.1. Avvio da chiavetta USB</h3></div></div></div>
<p>Se il proprio computer può effettuare l'avvio da USB, probabilmente questo sarà il modo più semplice per far partire l'installazione. Supponendo di aver seguito le indicazioni contenute in <span class="phrase"><a class="xref" href="ch03s06.html#boot-dev-select-x86" title="3.6.2. Selezione del dispositivo di avvio">Sezione 3.6.2, «Selezione del dispositivo di avvio»</a></span> e <a class="xref" href="ch04s03.html" title="4.3. Preparazione dei file per l'avvio da chiavetta USB">Sezione 4.3, «Preparazione dei file per l'avvio da chiavetta USB»</a>, inserire la chiavetta USB in uno qualsiasi dei connetori USB liberi e riavviare il computer. Il sistema partirà e se non è stato usato il metodo flessibile di preparazione della chiavetta e non è stato attivato, dovrebbe apparire il menu grafico d'avvio (se supportato dall'hardware ). Dal menu è possibile scegliere una delle varie opzioni dell'installatore oppure premere semplicemente <span class="keycap"><strong>Invio</strong></span>. </p>
</div>
<div class="sect2">
<div class="titlepage"><div><div><h3 class="title">
<a name="idm1102"></a>5.1.2. Avvio da disco ottico (CD/DVD)</h3></div></div></div>
<p>Se già si dispone di un set di dischi ottici e se la propria macchina supporta l'avvio da questi, fantastico! Si può semplicemente <span class="phrase"> configurare il sistema affinché avvii da un disco ottico come descritto in <a class="xref" href="ch03s06.html#boot-dev-select-x86" title="3.6.2. Selezione del dispositivo di avvio">Sezione 3.6.2, «Selezione del dispositivo di avvio»</a>, </span> inserire il disco, riavviare e procedere con il prossimo capitolo. </p>
<p>Notare che alcuni lettori ottici possono richiedere dei driver particolari, quindi potrebbero non essere accessibili ai primi passi della procedura d'installazione. Se in effetti la procedura standard di avvio da disco ottico non funzionasse sul computer in uso, questo capitolo contiene alcune informazioni su kernel alternativi e altri metodi d'installazione che potrebbero funzionare. </p>
<p>Anche se non fosse possibile avviare il computer da disco ottico, sarà probabilmente possibile installare i componenti di Debian e i pacchetti dal disco. Basterà avviare la macchina con un altro supporto e al momento dell'installazione del sistema operativo, del sistema di base o dei pacchetti aggiuntivi, fare puntare la procedura d'installazione al lettore ottico. </p>
<p>Nel caso si riscontrino altri problemi durante l'avvio, si consulti <a class="xref" href="ch05s04.html" title="5.4. Risoluzione dei problemi del processo d'installazione">Sezione 5.4, «Risoluzione dei problemi del processo d'installazione»</a>. </p>
</div>
<div class="sect2">
<div class="titlepage"><div><div><h3 class="title">
<a name="boot-win32"></a>5.1.3. Avvio da Windows</h3></div></div></div>
<p>Per avviare l'installatore da Windows è possibile usare: </p>
<div class="itemizedlist"><ul class="itemizedlist" type="disc">
<li class="listitem"><p>un supporto per l'installazione come descritto in <a class="xref" href="ch04s01.html" title="4.1. Immagini per l'installazione Debian GNU/Linux ufficiali">Sezione 4.1, «Immagini per l'installazione Debian GNU/Linux ufficiali»</a><span class="phrase"> e in <a class="xref" href="ch04s03.html" title="4.3. Preparazione dei file per l'avvio da chiavetta USB">Sezione 4.3, «Preparazione dei file per l'avvio da chiavetta USB»</a></span>, oppure </p></li>
<li class="listitem"><p>scaricare un eseguibile per Windows, disponibile sui mirror Debian in <a class="ulink" href="http://ftp.it.debian.org/debian/tools/win32-loader/stable/win32-loader.exe" target="_top">tools/win32-loader/stable/win32-loader.exe</a>. </p></li>
</ul></div>
<p>

</p>
<p>Se per l'installazione si utilizza un supporto ottico, è possibile che il programma di pre-installazione sia lanciato automaticamente. Se Windows non lo avvia, oppure se si usa una chiavetta USB, è possibile farlo partire manualmente accedendo al dispositivo ed eseguendo <span class="command"><strong>setup.exe</strong></span>. </p>
<p>Una volta avviato il programma, verranno poste alcune domande preliminari e il sistema verrà preparato per l'avvio dell'installatore Debian GNU/Linux. </p>
</div>
<div class="sect2">
<div class="titlepage"><div><div><h3 class="title">
<a name="install-from-dos"></a>5.1.4. Avvio da DOS con loadlin</h3></div></div></div>
<p>Avviare in modalità DOS (non Windows). Per farlo si può usare per esempio un disco di ripristino o di diagnostica. </p>
<p>Se è possibile accedere al CD d'installazione, cambiare il disco attuale nel lettore CD-ROM, per esempio: </p>
<div class="informalexample"><pre class="screen">
d:
</pre></div>
<p> Altrimenti assicurarsi di aver preparato il disco fisso come spiegato in <a class="xref" href="ch04s04.html#files-loadlin" title="4.4.2. Avvio da DOS dell'installatore da disco fisso con loadlin">Sezione 4.4.2, «Avvio da DOS dell'installatore da disco fisso con <span class="command"><strong>loadlin</strong></span>»</a> e, se necessario, cambiare il disco attuale. </p>
<p>Entrare nella sottodirectory della versione scelta, per esempio: </p>
<div class="informalexample"><pre class="screen">
cd \install.<code class="filename">amd</code>
</pre></div>
<p> Per usare la versione grafica dell'installatore, entrare nella sottodirectory <code class="filename">gtk</code>. </p>
<div class="informalexample"><pre class="screen">
cd gtk
</pre></div>
<p> Infine eseguire <span class="command"><strong>install.bat</strong></span> per caricare il kernel e avviare il sistema d'installazione. </p>
</div>
<div class="sect2">
<div class="titlepage"><div><div><h3 class="title">
<a name="boot-initrd"></a>5.1.5. Avvio di Linux con <span class="command"><strong>GRUB</strong></span>
</h3></div></div></div>
<p>Per avviare l'installatore dall'hard disk si devono prima scaricare e posizionare i file necessari come descritto in <a class="xref" href="ch04s04.html" title="4.4. Preparazione dei file per l'avvio da disco fisso">Sezione 4.4, «Preparazione dei file per l'avvio da disco fisso»</a>. </p>
<p>Con <span class="command"><strong>GRUB2</strong></span>, è necessario fare due impostazioni essenziali in <code class="filename">/boot/grub/grub.cfg</code>: </p>
<div class="itemizedlist"><ul class="itemizedlist" type="disc">
<li class="listitem"><p>caricare all'avvio il <code class="filename">initrd.gz</code> dell'installatore; </p></li>
<li class="listitem"><p>fare in modo che il kernel <code class="filename">vmlinuz</code> utilizzi il RAM disk come propria partizione di root. </p></li>
</ul></div>
<p>

</p>
<p>Per esempio, una voce per l'installatore dovrebbe essere: </p>
<div class="informalexample"><pre class="screen">menuentry 'Nuova Installazione' {
insmod part_msdos
insmod ext2
set root='(hd0,msdos1)'
linux /boot/newinstall/vmlinuz
initrd /boot/newinstall/initrd.gz
}
</pre></div>
<p>

</p>
</div>
<div class="sect2">
<div class="titlepage"><div><div><h3 class="title">
<a name="boot-tftp-x86"></a>5.1.6. Avvio con TFTP</h3></div></div></div>
<p>L'avvio da rete richiede una connessione di rete e un boot server TFTP (e probabilmente anche un server DHCP, RARP o BOOTP per la configurazione automatica della rete). </p>
<p>La configurazione lato server per effettuare l'avvio dalla rete è descritto in <a class="xref" href="ch04s05.html" title="4.5. Preparazione dei file per l'avvio TFTP da rete">Sezione 4.5, «Preparazione dei file per l'avvio TFTP da rete»</a>. </p>
<p>Esistono diversi modi per fare l'avvio da TFTP su i386. </p>
<div class="sect3">
<div class="titlepage"><div><div><h4 class="title">
<a name="idm1165"></a>5.1.6.1. Schede di rete (NIC) o schede madri con supporto PXE</h4></div></div></div>
<p>È possibile che la scheda di rete o la scheda madre supporti la funzione d'avvio PXE (PXE è una reimplementazione fatta da <span class="trademark">Intel</span>™ di TFTP), in questo caso si dovrebbe essere in grado di configurare il BIOS/UEFI in modo da fare l'avvio dalla rete. </p>
</div>
<div class="sect3">
<div class="titlepage"><div><div><h4 class="title">
<a name="idm1169"></a>5.1.6.2. Schede di rete con Network BootROM</h4></div></div></div>
<p>È possibile che la propria scheda di rete supporti la funzione d'avvio TFTP. </p>
</div>
<div class="sect3">
<div class="titlepage"><div><div><h4 class="title">
<a name="idm1172"></a>5.1.6.3. Etherboot</h4></div></div></div>
<p>Il <a class="ulink" href="http://www.etherboot.org" target="_top">progetto etherboot</a> fornisce dischetti d'avvio e bootrom per l'avvio TFTP. </p>
</div>
</div>
<div class="sect2">
<div class="titlepage"><div><div><h3 class="title">
<a name="boot-screen"></a>5.1.7. La schermata di avvio</h3></div></div></div>
<p>Quando l'installatore parte viene mostrata una schermata con il logo di Debian e un menu: </p>
<div class="informalexample"><pre class="screen">Debian GNU/Linux installer boot menu

Graphical install
Install
Advanced options                            &gt;
Accessible dark contrast installer menu     &gt;
Help
Install with speech synthesis
</pre></div>
<p>

</p>
<div class="note"><table border="0" summary="Note">
<tr>
<td rowspan="2" align="center" valign="top" width="25"><img alt="[Nota]" src="images/note.png"></td>
<th align="left">Nota</th>
</tr>
<tr><td align="left" valign="top"><p>Questa schermata può apparire leggermente diversa in base alla modalità con cui è stato avviato il computer (BIOS oppure UEFI) ma le voci disponibili saranno comunque le stesse. </p></td></tr>
</table></div>
<p>La voce del menu <span class="quote">«<span class="quote">Graphical install</span>»</span> (Installazione grafica) potrebbe non essere disponibile, dipende dal metodo di installazione in uso. Le immagini bi-architettura hanno anche una variante a 64 bit di ogni opzione d'installazione, immediatamente sotto all'opzione, quindi il numero di opzioni è praticamente raddoppiato. </p>
<p>Per procedere con una installazione normale, selezionare una voce tra <span class="quote">«<span class="quote">Graphical install</span>»</span> (installazione grafica) <span class="quote">«<span class="quote">Install</span>»</span> (installazione) utilizzando i tasti cursore sulla tastiera oppure il primo carattere (evidenziato) e poi premere <span class="keycap"><strong>Invio</strong></span> per far partire l'installatore. La voce <span class="quote">«<span class="quote">Graphical install</span>»</span> è già selezionata. </p>
<p>Con la voce <span class="quote">«<span class="quote">Opzioni avanzate</span>»</span> si accede a un secondo menu dal quale è possibile far partire l'installatore nelle modalità esperto, ripristino o per le installazioni automatiche. </p>
<p>Se si desidera oppure si ha la necessità di aggiungere dei parametri di avvio per l'installatore o per il kernel, premere <span class="keycap"><strong>Tab</strong></span> (avvio BIOS) oppure <span class="keycap"><strong>e</strong></span> poi <span class="keycap"><strong>freccia giù</strong></span> per tre volte e infine <span class="keycap"><strong>Fine</strong></span> (avvio UEFI). Questo fa sì che sia mostrato il comando di avvio relativo alla voce del menu attualmente selezionata e permette di modificarlo a seconda delle proprie necessità. Notare che a questo punto la mappa di tastiera è ancora QWERTY. Nelle schermate di aiuto (vedi sotto) sono elencate alcune delle opzioni più comuni. Premere <span class="keycap"><strong>Invio</strong></span> (avvio BIOS) oppure <span class="keycap"><strong>F10</strong></span> (avvio UEFI) per avviare l'installatore con le nuove opzioni; con <span class="keycap"><strong>Esc</strong></span> si ritorna al menu di avvio annullando tutte le modifiche fatte. </p>
<p>Con <span class="quote">«<span class="quote">Aiuto</span>»</span> viene mostrata la prima schermata di aiuto nella quale è mostrata una panoramica di tutte le altre schermate di aiuto. Per tornare al menu principale una volta richiamate le schermate di aiuto digitare <span class="quote">«<span class="quote">menu</span>»</span> sul prompt e premere <span class="keycap"><strong>Invio</strong></span>. In tutte le schermate di aiuto è presente il prompt di avvio dal quale è possibile inserire il comando: </p>
<div class="informalexample"><pre class="screen">
Press F1 for the help index, or ENTER to boot:
</pre></div>
<p> Dal prompt di avvio si può premere <span class="keycap"><strong>Invio</strong></span> per avviare l'installatore con le opzioni predefinite oppure inserire un particolare metodo di avvio e, opzionalmente, i parametri di avvio. Un certo numero di parametri di avvio possono essere trovati nelle varie schermate di aiuto; se si aggiunge dei parametri di avvio alla riga di comando, assicurarsi di inserire prima il metodo di avvio (quello predefinito è <strong class="userinput"><code>install</code></strong>) e uno spazio prima del primo parametro (per esempio, <strong class="userinput"><code>install fb=false</code></strong>). </p>
<div class="note"><table border="0" summary="Note">
<tr>
<td rowspan="2" align="center" valign="top" width="25"><img alt="[Nota]" src="images/note.png"></td>
<th align="left">Nota</th>
</tr>
<tr><td align="left" valign="top"><p>A questo punto si suppone che la mappa di tastiera attiva abbia una disposizione inglese-americano. Questo vuol dire che se la propria tastiera ha una disposizione diverso (specifico per la propria lingua), può accadere che mentre si inseriscono i parametri i caratteri che appaiono sullo schermo siano diversi da quelli che ci si aspetta. Su Wikipedia è presente uno <a class="ulink" href="https://en.wikipedia.org/wiki/Keyboard_layout#United_States" target="_top">schema della disposizione delle tastiere americane</a> che può essere usato come riferimento per trovare i tasti giusti da usare. </p></td></tr>
</table></div>
<p>
</p>
<div class="note"><table border="0" summary="Note">
<tr>
<td rowspan="2" align="center" valign="top" width="25"><img alt="[Nota]" src="images/note.png"></td>
<th align="left">Nota</th>
</tr>
<tr><td align="left" valign="top">
<p>Se si utilizza un sistema il cui BIOS è configurato per usare una console seriale, potrebbe essere impossibile vedere lo splash screen iniziale durante l'avvio dell'installatore; anche il prompt di avvio potrebbe risultare invisibile. La stessa cosa potrebbe accadere se l'installazione avviene tramite un dispositivo di controllo da remoto che fornisce una interfaccia testuale alla console VGA. Degli esempi di questo tipo di dispositivi sono le console testuali <span class="quote">«<span class="quote">integrated Lights Out</span>»</span> (iLO) della Compaq e <span class="quote">«<span class="quote">Integrated Remote Assistant</span>»</span> (IRA) della HP. </p>
<p>Per saltare la schermata grafica di avvio si può premere alla cieca <span class="keycap"><strong>Esc</strong></span> per avere il prompt di avvio testuale, oppure (sempre alla cieca) <span class="quote">«<span class="quote">H</span>»</span> seguito da <span class="keycap"><strong>Invio</strong></span> in modo da selezionare l'opzione <span class="quote">«<span class="quote">Aiuto</span>»</span> descritta in precedenza. Dopo aver premuto i tasti dovrebbe essere visibile il prompt. Per evitare che l'installatore usi il framebuffer per il resto dell'installazione si deve aggiungere <strong class="userinput"><code>vga=normal fb=false</code></strong> al prompt di avvio, come descritto nel testo di aiuto. </p>
</td></tr>
</table></div>
<p>
</p>
</div>
<div class="sect2">
<div class="titlepage"><div><div><h3 class="title">
<a name="graphical"></a>5.1.8. Installatore grafico</h3></div></div></div>
<p>La versione grafica dell'installatore è disponibile soltanto su un numero limitato di architetture, fra le quali <span class="phrase">PC 64 bit</span>
  
  
  
  
  
  
  
  
  
  
  
  
  . La funzionalità dell'installatore grafico è quasi identica a quella dell'installatore testuale dato che entrambe le versioni hanno come base gli stessi programmi e differiscono soltanto per l'interfaccia. </p>
<p>Nonostante la funzionalità sia identica, l'installatore grafico ha alcuni piccoli ma significativi vantaggi. Il vantaggio principale è che può supportare un numero maggiore di lingue, cioè le lingue che usano un set di caratteri che non può essere visualizzato con l'interfaccia testuale <span class="quote">«<span class="quote">newt</span>»</span>. Ha anche vantaggi di usabilità, infatti è possibile usare il mouse e, in alcuni casi, le domande possono mostrate all'interno di un'unica schermata. </p>
<p>L'Installatore grafico è disponibile in tutte le immagini di CD/DVD e con il metodo d'installazione da disco fisso. Per avviare l'installatore grafico è sufficiente scegliere la voce corrispondente nel menu di avvio. Le modalità esperto e di ripristino dell'installatore grafico si trovano nel menu <span class="quote">«<span class="quote">Opzioni avanzate</span>»</span>. È comunque ancora possibile usare i vecchi metodi di avvio <strong class="userinput"><code>installgui</code></strong>, <strong class="userinput"><code>expertgui</code></strong> e <strong class="userinput"><code>rescuegui</code></strong> dal prompt di avvio che appare dopo aver selezionato <span class="quote">«<span class="quote">Aiuto</span>»</span> nel menu di avvio. </p>
<p>Esiste anche una immagine dell'installatore grafico che può essere avviata da rete; inoltre è disponibile un'immagine ISO speciale denominata <span class="quote">«<span class="quote">mini</span>»</span><a href="#ftn.gtk-miniiso-x86" class="footnote" name="gtk-miniiso-x86"><sup class="footnote">[4]</sup></a>, che è particolarmente utile per i test. </p>
<p>Come per l'installatore testuale è possibile aggiungere dei parametri d'avvio anche per l'installatore grafico. </p>
<div class="note"><table border="0" summary="Note">
<tr>
<td rowspan="2" align="center" valign="top" width="25"><img alt="[Nota]" src="images/note.png"></td>
<th align="left">Nota</th>
</tr>
<tr><td align="left" valign="top">
<p>L'uso dell'installatore grafico richiede molta più memoria rispetto all'installatore testuale: almeno 810MB. Se la memoria disponibile non è sufficiente, viene automaticamente attivata l'interfaccia testuale <span class="quote">«<span class="quote">newt</span>»</span>. </p>
<p>Se la quantità di memoria presente sul sistema è inferiore a 780MB, può risultare impossibile avviare la versione grafica dell'installatore invece la versione testuale potrebbe funzionare. Sui sistemi con poca memoria si raccomanda l'uso della versione testuale dell'installatore. </p>
</td></tr>
</table></div>
</div>
<div class="footnotes">
<br><hr width="100" align="left">
<div id="ftn.gtk-miniiso-x86" class="footnote"><p><a href="#gtk-miniiso-x86" class="para"><sup class="para">[4] </sup></a> L'immagine ISO mini può essere scaricata da qualsiasi mirror Debian con la stessa procedura descritta in <a class="xref" href="ch04s02.html" title="4.2. Recupero dei file dai mirror Debian">Sezione 4.2, «Recupero dei file dai mirror Debian»</a>. Si cerchi <code class="filename">netboot/gtk/mini.iso</code>. </p></div>
</div>
</div>
<div class="navfooter">
<hr>
<table width="100%" summary="Navigation footer">
<tr>
<td width="40%" align="left">
<a accesskey="p" href="ch05.html"><img src="images/prev.png" alt="Indietro"></a> </td>
<td width="20%" align="center"><a accesskey="u" href="ch05.html"><img src="images/up.png" alt="Risali"></a></td>
<td width="40%" align="right"> <a accesskey="n" href="ch05s02.html"><img src="images/next.png" alt="Avanti"></a>
</td>
</tr>
<tr>
<td width="40%" align="left" valign="top">Capitolo 5. Avvio del sistema d'installazione </td>
<td width="20%" align="center"><a accesskey="h" href="index.html"><img src="images/home.png" alt="Partenza"></a></td>
<td width="40%" align="right" valign="top"> 5.2. Accessibilità</td>
</tr>
</table>
</div>
</body>
</html>
