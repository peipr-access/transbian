<html>
<head>
<meta http-equiv="Content-Type" content="text/html; charset=UTF-8">
<title>3.1. Panoramica del processo d'installazione</title>
<link rel="stylesheet" type="text/css" href="install.css">
<meta name="generator" content="DocBook XSL Stylesheets Vsnapshot">
<link rel="home" href="index.html" title="Guida all'installazione di Debian GNU/Linux">
<link rel="up" href="ch03.html" title="Capitolo 3. Preparazione dell'installazione di Debian GNU/Linux">
<link rel="prev" href="ch03.html" title="Capitolo 3. Preparazione dell'installazione di Debian GNU/Linux">
<link rel="next" href="ch03s02.html" title="3.2. Backup dei dati">
</head>
<body bgcolor="white" text="black" link="#0000FF" vlink="#840084" alink="#0000FF">
<div class="navheader">
<table width="100%" summary="Navigation header">
<tr><th colspan="3" align="center">3.1. Panoramica del processo d'installazione</th></tr>
<tr>
<td width="20%" align="left">
<a accesskey="p" href="ch03.html"><img src="images/prev.png" alt="Indietro"></a> </td>
<th width="60%" align="center">Capitolo 3. Preparazione dell'installazione di Debian GNU/Linux</th>
<td width="20%" align="right"> <a accesskey="n" href="ch03s02.html"><img src="images/next.png" alt="Avanti"></a>
</td>
</tr>
</table>
<hr>
</div>
<div class="sect1">
<div class="titlepage"><div><div><h2 class="title">
<a name="install-overview"></a>3.1. Panoramica del processo d'installazione</h2></div></div></div>
<p>Prima di tutto una nota sulle reinstallazioni. Con Debian, una circostanza in cui sia necessaria una completa reinstallazione del sistema è estremamente rara; forse un problema meccanico dei dischi è la causa più frequente. </p>
<p>Molti dei comuni sistemi operativi potrebbero richiedere la completa installazione quando si verificano dei problemi critici o per fare un aggiornamento a una nuova versione. A questo si deve aggiungere che si effettua una nuova installazione è necessario anche re-installare i programmi in modo che operino correttamente con il nuovo SO. </p>
<p>Con Debian GNU/Linux è molto più probabile che il SO possa essere riparato anziché essere reinstallato nel caso si verifichino dei problemi. Gli aggiornamenti non richiedono mai un'installazione completa, è sempre possibile effettuare l'aggiornamento senza toccare l'intera installazione. Quando un nuovo programma richiede delle versioni più recenti del software di supporto rispetto a quelle installate, il sistema Debian di gestione dei pacchetti assicura che tutto il software di supporto sia identificato e installato. È stato fatto molto lavoro per evitare la necessità di reinstallare il sistema quindi deve essere ritenuta come l'ultima risorsa disponibile. L'installatore <span class="emphasis"><em>non</em></span> è stato progettato per la reinstallazione su un sistema esistente. </p>
<p>Ecco un sommario dei passi che saranno compiuti durante l'installazione. </p>
<div class="orderedlist"><ol class="orderedlist" type="1">
<li class="listitem"><p>Backup di tutti i dati e documenti presenti sul disco fisso su cui si vuole fare l'installazione. </p></li>
<li class="listitem"><p>Raccolta delle informazioni sul proprio computer e di tutte le informazioni necessarie prima di iniziare l'installazione. </p></li>
<li class="listitem"><p>Localizzare e/o scaricare l'installatore e tutti driver e firmware speciali necessari per la propria macchina. </p></li>
<li class="listitem"><p>Preparazione dei supporti per l'avvio come CD/DVD/chiavette USB oppure preparare l'infrastruttura per l'avvio da rete dell'installatore. </p></li>
<li class="listitem"><p>Avvio del sistema d'installazione. </p></li>
<li class="listitem"><p>Scelta della lingua dell'installazione. </p></li>
<li class="listitem"><p>Se disponibile, attivazione della connessione alla rete ethernet. </p></li>
<li class="listitem"><p>Se necessario, ridimensionare le partizioni esistenti sul disco su cui si vuole installare per creare spazio per l'installazione. </p></li>
<li class="listitem"><p>Creazione e montaggio delle partizioni su cui si installerà Debian. </p></li>
<li class="listitem"><p>Attendere lo scaricamento, l'installazione e la configurazione del <em class="firstterm">sistema di base</em>. </p></li>
<li class="listitem"><p>Scegliere e installare <em class="firstterm">software aggiuntivo</em>. </p></li>
<li class="listitem"><p>Installazione di un <em class="firstterm">boot loader</em> per avviare Debian GNU/Linux ed eventuali altri sistemi operativi. </p></li>
<li class="listitem"><p>Avviare per la prima volta il sistema appena installato. </p></li>
</ol></div>
<p>Su <span class="phrase">PC 64 bit</span>
  
  
  
  
  
  
  
  
  
  
  
  
   è possibile usare una versione grafica   del sistema d'installazione. Per ulteriori informazioni sull'installatore grafico si veda <a class="xref" href="ch05s01.html#graphical" title="5.1.8. Installatore grafico">Sezione 5.1.8, «Installatore grafico»</a>. </p>
<p>Nel caso si verifichino degli errori durante l'installazione è utile conoscere quali pacchetti sono coinvolti in ciascuna fase. Introduciamo gli attori principali dello spettacolo <span class="quote">«<span class="quote">installazione</span>»</span>: </p>
<p>Il software d'installazione, <code class="classname">debian-installer</code>, è il protagonista principale di questo manuale. Si occupa del riconoscimento dell'hardware e del caricamento dei driver corretti, tramite <code class="classname">dhcp-client</code> configura la connessione di rete, esegue <code class="classname">debootstrap</code> per l'installazione del sistema di base e infine esegue <code class="classname">tasksel</code> per consentire all'utente l'installazione di altro software. Al processo d'installazione partecipano molti altri attori ma hanno parti decisamente minori, il <code class="classname">debian-installer</code> finisce il suo lavoro quando il nuovo sistema viene riavviato per la prima volta. </p>
<p>Per adattare il sistema alle proprie necessità si può usare <code class="classname">tasksel</code> che permette di selezionare gruppi predefiniti di programmi da installare come un server web o un ambiente desktop. </p>
<p>Una delle scelte importanti durante l'installazione è se installare o no un ambiente desktop grafico, che consiste nel X11 window system e in uno degli ambienti desktop disponibili. Se si sceglie di non installare il task <span class="quote">«<span class="quote">Ambiente desktop</span>»</span>, si ottiene un sistema abbastanza semplice con la sola riga di comando. L'installazione del task <span class="quote">«<span class="quote">Ambiente desktop</span>»</span> è opzionale perché rispetto a un sistema solo testo richiede molto spazio su disco e perché molti dei sistemi Debian GNU/Linux sono dei server e non hanno bisogno di una interfaccia utente grafica per il loro lavoro. </p>
<p>Notare che il sistema X Window è completamente separato dal <code class="classname">debian-installer</code>, quindi la risoluzione dei problemi per il sistema X Window non rientrano nello scopo di questo manuale. </p>
</div>
<div class="navfooter">
<hr>
<table width="100%" summary="Navigation footer">
<tr>
<td width="40%" align="left">
<a accesskey="p" href="ch03.html"><img src="images/prev.png" alt="Indietro"></a> </td>
<td width="20%" align="center"><a accesskey="u" href="ch03.html"><img src="images/up.png" alt="Risali"></a></td>
<td width="40%" align="right"> <a accesskey="n" href="ch03s02.html"><img src="images/next.png" alt="Avanti"></a>
</td>
</tr>
<tr>
<td width="40%" align="left" valign="top">Capitolo 3. Preparazione dell'installazione di Debian GNU/Linux </td>
<td width="20%" align="center"><a accesskey="h" href="index.html"><img src="images/home.png" alt="Partenza"></a></td>
<td width="40%" align="right" valign="top"> 3.2. Backup dei dati</td>
</tr>
</table>
</div>
</body>
</html>
