<html>
<head>
<meta http-equiv="Content-Type" content="text/html; charset=UTF-8">
<title>8.2. Orientarsi in Debian</title>
<link rel="stylesheet" type="text/css" href="install.css">
<meta name="generator" content="DocBook XSL Stylesheets Vsnapshot">
<link rel="home" href="index.html" title="Guida all'installazione di Debian GNU/Linux">
<link rel="up" href="ch08.html" title="Capitolo 8. Passi successivi e cosa fare adesso">
<link rel="prev" href="ch08s01.html" title="8.1. Arresto del sistema">
<link rel="next" href="ch08s03.html" title="8.3. Ulteriori letture e informazioni">
</head>
<body bgcolor="white" text="black" link="#0000FF" vlink="#840084" alink="#0000FF">
<div class="navheader">
<table width="100%" summary="Navigation header">
<tr><th colspan="3" align="center">8.2. Orientarsi in Debian</th></tr>
<tr>
<td width="20%" align="left">
<a accesskey="p" href="ch08s01.html"><img src="images/prev.png" alt="Indietro"></a> </td>
<th width="60%" align="center">Capitolo 8. Passi successivi e cosa fare adesso</th>
<td width="20%" align="right"> <a accesskey="n" href="ch08s03.html"><img src="images/next.png" alt="Avanti"></a>
</td>
</tr>
</table>
<hr>
</div>
<div class="sect1">
<div class="titlepage"><div><div><h2 class="title">
<a name="debian-orientation"></a>8.2. Orientarsi in Debian</h2></div></div></div>
<p>Debian è leggermente diversa dalle altre distribuzioni. Anche se si ha familiarità con altre distribuzioni Linux, ci sono degli aspetti di Debian che è necessario conoscere per mantenere il proprio sistema in ordine. Questo capitolo contiene informazioni per orientarsi, non vuole essere un manuale su come usare Debian ma solo una breve panoramica del sistema per i frettolosi. </p>
<div class="sect2">
<div class="titlepage"><div><div><h3 class="title">
<a name="idm3023"></a>8.2.1. Sistema di gestione dei pacchetti Debian</h3></div></div></div>
<p>Il concetto più importante da apprendere è il sistema di pacchetti Debian. Essenzialmente le principali parti del proprio sistema si devono considerare sotto il controllo del sistema di pacchetti. Queste includono: </p>
<div class="itemizedlist"><ul class="itemizedlist" type="disc">
<li class="listitem"><p> <code class="filename">/usr</code> (a esclusione di <code class="filename">/usr/local</code>) </p></li>
<li class="listitem"><p> <code class="filename">/var</code> (si può creare <code class="filename">/var/local</code> ed essere al sicuro) </p></li>
<li class="listitem"><p> <code class="filename">/bin</code> </p></li>
<li class="listitem"><p> <code class="filename">/sbin</code> </p></li>
<li class="listitem"><p> <code class="filename">/lib</code> </p></li>
</ul></div>
<p> Per esempio, se si sostituisce <code class="filename">/usr/bin/perl</code> con un altro funzionante, e poi si aggiorna il pacchetto <code class="classname">perl</code>, il file che si è cambiato viene sovrascritto. Gli esperti aggirano questo problema bloccando (<span class="quote">«<span class="quote">hold</span>»</span>) i pacchetti tramite <span class="command"><strong>aptitude</strong></span>. </p>
<p>Uno dei migliori metodi di installazione è apt. Si può usare la versione a riga di comando di <span class="command"><strong>apt</strong></span> oppure strumenti come <span class="application">aptitude</span> o <span class="application">synaptic</span> (che sono delle interfacce grafiche per <span class="command"><strong>apt</strong></span>). Notare che apt permette anche di unire main, contrib e non-free in modo da avere sia i pacchetti con restrizioni (che per rigore non appartengono a Debian) che i pacchetti di Debian GNU/Linux allo stesso tempo. </p>
</div>
<div class="sect2">
<div class="titlepage"><div><div><h3 class="title">
<a name="idm3053"></a>8.2.2. Gestione delle versioni alternative di una applicazione</h3></div></div></div>
<p>Le versioni alternative delle applicazioni sono gestite da update-alternatives. Se si gestiscono più versioni delle applicazioni si consulti la pagina man di update-alternatives. </p>
</div>
<div class="sect2">
<div class="titlepage"><div><div><h3 class="title">
<a name="idm3056"></a>8.2.3. Altri programmi disponibili per Debian</h3></div></div></div>
<p>Ci sono dei repository ufficiali e non-ufficiali che non sono attivati nella normale installazione di Debian. Tali repository contengono programmi che molti utenti ritengono importanti e che si aspettano di avere. Le informazioni su questi repository addizionali possono essere trovate nella pagina del Wiki Debian intitolata <a class="ulink" href="https://wiki.debian.org/DebianSoftware" target="_top">The Software Available for Debian's Stable Release</a>. </p>
</div>
<div class="sect2">
<div class="titlepage"><div><div><h3 class="title">
<a name="idm3060"></a>8.2.4. Gestione dei job di cron</h3></div></div></div>
<p>Qualsiasi job sotto la supervisione dell'amministrazione di sistema dovrebbe essere all'interno di <code class="filename">/etc</code> dato che sono dei file di configurazione. Se si ha un job di cron da eseguire quotidianamente, settimanalmente o mensilmente lo si deve inserire in <code class="filename">/etc/cron.{daily,weekly,monthly}</code>, poi gli script in queste directory sono richiamati da <code class="filename">/etc/crontab</code> ed eseguiti in ordine alfabetico in modo da serializzarli. </p>
<p>Invece se si ha un job di cron che (a) deve essere eseguito da un utente speciale oppure (b) deve essere eseguito a orari o con una frequenza particolari si può usare <code class="filename">/etc/crontab</code> oppure (consigliato) <code class="filename">/etc/cron.d/whatever</code>. Questi particolari file hanno anche una un campo aggiuntivo che permette di stabilire l'account utente con cui viene eseguito il job di cron. </p>
<p>In entrambi i casi si deve semplicemente modificare i file e cron si accorgerà automaticamente dei cambiamenti, non c'è bisogno di eseguire un comando speciale. Per maggiori informazioni si consulti cron(8), crontab(5) e <code class="filename">/usr/share/doc/cron/README.Debian</code>. </p>
</div>
</div>
<div class="navfooter">
<hr>
<table width="100%" summary="Navigation footer">
<tr>
<td width="40%" align="left">
<a accesskey="p" href="ch08s01.html"><img src="images/prev.png" alt="Indietro"></a> </td>
<td width="20%" align="center"><a accesskey="u" href="ch08.html"><img src="images/up.png" alt="Risali"></a></td>
<td width="40%" align="right"> <a accesskey="n" href="ch08s03.html"><img src="images/next.png" alt="Avanti"></a>
</td>
</tr>
<tr>
<td width="40%" align="left" valign="top">8.1. Arresto del sistema </td>
<td width="20%" align="center"><a accesskey="h" href="index.html"><img src="images/home.png" alt="Partenza"></a></td>
<td width="40%" align="right" valign="top"> 8.3. Ulteriori letture e informazioni</td>
</tr>
</table>
</div>
</body>
</html>
