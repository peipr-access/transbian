<html>
<head>
<meta http-equiv="Content-Type" content="text/html; charset=UTF-8">
<title>B.1. Introduzione</title>
<link rel="stylesheet" type="text/css" href="install.css">
<meta name="generator" content="DocBook XSL Stylesheets Vsnapshot">
<link rel="home" href="index.html" title="Guida all'installazione di Debian GNU/Linux">
<link rel="up" href="apb.html" title="Appendice B. Installazione automatica tramite preconfigurazione">
<link rel="prev" href="apb.html" title="Appendice B. Installazione automatica tramite preconfigurazione">
<link rel="next" href="apbs02.html" title="B.2. Uso della preconfigurazione">
</head>
<body bgcolor="white" text="black" link="#0000FF" vlink="#840084" alink="#0000FF">
<div class="navheader">
<table width="100%" summary="Navigation header">
<tr><th colspan="3" align="center">B.1. Introduzione</th></tr>
<tr>
<td width="20%" align="left">
<a accesskey="p" href="apb.html"><img src="images/prev.png" alt="Indietro"></a> </td>
<th width="60%" align="center">Appendice B. Installazione automatica tramite preconfigurazione</th>
<td width="20%" align="right"> <a accesskey="n" href="apbs02.html"><img src="images/next.png" alt="Avanti"></a>
</td>
</tr>
</table>
<hr>
</div>
<div class="sect1">
<div class="titlepage"><div><div><h2 class="title">
<a name="preseed-intro"></a>B.1. Introduzione</h2></div></div></div>
<p>La preconfigurazione offre un modo per impostare le risposte alle domande poste durante l'installazione senza doverle inserire manualmente. Questo permette di automatizzare completamente la maggior parte dei tipi d'installazione e offre persino alcune funzionalità che non sono disponibili durante l'installazione tradizionale. </p>
<p>La preconfigurazione non è obbligatoria. Con un file di preconfigurazione vuoto, il programma d'installazione si comporta allo stesso modo di una normale installazione manuale. Ogni domanda preconfigurata (se la preconfigurazione è corretta) modifica l'installazione rispetto a quella di base. </p>
<div class="sect2">
<div class="titlepage"><div><div><h3 class="title">
<a name="preseed-methods"></a>B.1.1. Metodi di preconfigurazione</h3></div></div></div>
<p>Per la preconfigurazione si possono usare tre metodi: <em class="firstterm">initrd</em>, <em class="firstterm">file</em> e <em class="firstterm">network</em>. La preconfigurazione initrd funziona con tutti i metodi d'installazione e consente la preconfigurazione di parecchie domande ma richiede la preparazione più lunga. Le preconfigurazioni file e network si possono usare con metodi d'installazione diversi. </p>
<p>La tabella seguente mostra quali metodi di preconfigurazione possono essere usati con i vari metodi d'installazione. </p>
<div class="informaltable"><table class="informaltable" border="1">
<colgroup>
<col>
<col>
<col>
<col>
</colgroup>
<thead><tr>
<th>Metodo d'installazione</th>
<th>initrd</th>
<th>file</th>
<th>network</th>
</tr></thead>
<tbody>
<tr>
<td>CD/DVD/USB</td>
<td>sì</td>
<td>sì</td>
<td>sì<a href="#ftn.apx-ps-net" class="footnote" name="apx-ps-net"><sup class="footnote">[a]</sup></a>
</td>
</tr>
<tr>
<td>netboot</td>
<td>sì</td>
<td>no</td>
<td>sì</td>
</tr>
<tr>
<td>hd-media <span class="phrase">(comprese le chiavette USB)</span>
</td>
<td>sì</td>
<td>sì</td>
<td>sì<a href="apbs01.html#ftn.apx-ps-net" class="footnoteref"><sup class="footnoteref">[a]</sup></a>
</td>
</tr>
</tbody>
<tbody class="footnotes"><tr><td colspan="4"><div id="ftn.apx-ps-net" class="footnote"><p><a href="#apx-ps-net" class="para"><sup class="para">[a] </sup></a>Solo se si dispone di un collegamento in rete e se <code class="literal">preseed/url</code> è correttamente impostato. </p></div></td></tr></tbody>
</table></div>
<p>

</p>
<p>Una differenza importante fra i vari metodi di preconfigurazione è il momento in cui viene caricato e processato il file di preconfigurazione. Nel caso della preconfigurazione con initrd avviene all'avvio dell'installazione, prima che sia posta la prima domanda. L'effetto della preconfigurazione da riga di comando del kernel è immediato, quindi è possibile sovrascrive le impostazioni di configurazione fatte nell'initrd modificando la riga di comando del kernel (nella configurazione del bootloader oppure manualmente al momento dell'avvio se il bootloader lo permette). Con la preconfigurazione tramite file avviene dopo che è stata caricata l'immagine per l'installazione. Infine la preconfigurazione da rete ha effetti solo dopo la configurazione della rete. </p>
<div class="important"><table border="0" summary="Important">
<tr>
<td rowspan="2" align="center" valign="top" width="25"><img alt="[Importante]" src="images/important.png"></td>
<th align="left">Importante</th>
</tr>
<tr><td align="left" valign="top">
<p>Ovviamente qualsiasi domanda elaborata prima che venga caricato il file di preconfigurazione non può essere preconfigurata (tra cui quelle mostrate solo quando la priorità è media o bassa, per esempio il primo riconoscimento dell'hardware). Un modo non molto conveniente per evitare che queste domande siano poste è preconfigurarle tramite i parametri di avvio, come descritto in <a class="xref" href="apbs02.html#preseed-bootparms" title="B.2.2. Uso dei parametri di avvio per la preconfigurazione">Sezione B.2.2, «Uso dei parametri di avvio per la preconfigurazione»</a>. </p>
<p>Per evitare facilmente le domande che sarebbero normalmente poste prima che avvenga la preconfigurazione, è possibile avviare l'installatore in modalità <span class="quote">«<span class="quote">auto</span>»</span>. Infatti, in questa modalità le domande che sarebbero poste troppo presto per la preconfigurazione (cioè la scelta di lingua, nazione e tastiera) sono rimandate fino a quando la rete è funzionante, in modo da consentirne la preconfigurazione; inoltre la priorità dell'installazione viene forzata ad alta, evitando parecchie domande trascurabili. Si veda <a class="xref" href="apbs02.html#preseed-auto" title="B.2.3. Modalità «auto»">Sezione B.2.3, «Modalità <span class="quote">«<span class="quote">auto</span>»</span>»</a> per i dettagli. </p>
</td></tr>
</table></div>
</div>
<div class="sect2">
<div class="titlepage"><div><div><h3 class="title">
<a name="preseed-limitations"></a>B.1.2. Limitazioni</h3></div></div></div>
<p>Nonostante che la maggior parte delle domande poste da <code class="classname">installatore Debian</code> possa essere preconfigurata, esistono delle eccezioni notevoli. Si deve partizionare l'intero disco oppure usare solo lo spazio libero sul disco; non è possibile usare delle partizioni esistenti. </p>
</div>
</div>
<div class="navfooter">
<hr>
<table width="100%" summary="Navigation footer">
<tr>
<td width="40%" align="left">
<a accesskey="p" href="apb.html"><img src="images/prev.png" alt="Indietro"></a> </td>
<td width="20%" align="center"><a accesskey="u" href="apb.html"><img src="images/up.png" alt="Risali"></a></td>
<td width="40%" align="right"> <a accesskey="n" href="apbs02.html"><img src="images/next.png" alt="Avanti"></a>
</td>
</tr>
<tr>
<td width="40%" align="left" valign="top">Appendice B. Installazione automatica tramite preconfigurazione </td>
<td width="20%" align="center"><a accesskey="h" href="index.html"><img src="images/home.png" alt="Partenza"></a></td>
<td width="40%" align="right" valign="top"> B.2. Uso della preconfigurazione</td>
</tr>
</table>
</div>
</body>
</html>
