<html>
<head>
<meta http-equiv="Content-Type" content="text/html; charset=UTF-8">
<title>1.7. Organizzazione della guida</title>
<link rel="stylesheet" type="text/css" href="install.css">
<meta name="generator" content="DocBook XSL Stylesheets Vsnapshot">
<link rel="home" href="index.html" title="Guida all'installazione di Debian GNU/Linux">
<link rel="up" href="ch01.html" title="Capitolo 1. Benvenuti in Debian">
<link rel="prev" href="ch01s06.html" title="1.6. Versione più recente di questa guida">
<link rel="next" href="ch01s08.html" title="1.8. Copyright e licenze software">
</head>
<body bgcolor="white" text="black" link="#0000FF" vlink="#840084" alink="#0000FF">
<div class="navheader">
<table width="100%" summary="Navigation header">
<tr><th colspan="3" align="center">1.7. Organizzazione della guida</th></tr>
<tr>
<td width="20%" align="left">
<a accesskey="p" href="ch01s06.html"><img src="images/prev.png" alt="Indietro"></a> </td>
<th width="60%" align="center">Capitolo 1. Benvenuti in Debian</th>
<td width="20%" align="right"> <a accesskey="n" href="ch01s08.html"><img src="images/next.png" alt="Avanti"></a>
</td>
</tr>
</table>
<hr>
</div>
<div class="sect1">
<div class="titlepage"><div><div><h2 class="title">
<a name="doc-organization"></a>1.7. Organizzazione della guida</h2></div></div></div>
<p>Questo documento dovrebbe servire come manuale per gli utenti che usano Debian per la prima volta. Si è provato a dare per scontate il minor numero di conoscenze, anche se si presuppone una conoscenza generale di come funzioni l'hardware all'interno di un computer. </p>
<p>In questo documento gli utenti già esperti possono trovare dei riferimenti a informazioni molto utili, come la minimizzazione delle dimensioni dell'installazione, i dettagli sull'hardware supportato dal sistema di installazione Debian, ecc. Si incoraggia gli utenti esperti a dare un'occhiata al documento. </p>
<p>La struttura di questo manuale è, solitamente, lineare e segue i passaggi del processo di installazione dall'inizio alla fine. Di seguito sono riassunte le fasi dell'installazione di Debian GNU/Linux e le sezioni di questo documento che corrispondono a ciascuna fase: </p>
<div class="orderedlist"><ol class="orderedlist" type="1">
<li class="listitem"><p>Determinare se il proprio hardware ha i requisiti necessari per usare il sistema d'installazione in <a class="xref" href="ch02.html" title="Capitolo 2. Requisiti di sistema">Capitolo 2, <i>Requisiti di sistema</i></a>. </p></li>
<li class="listitem"><p>Fare un backup del sistema ed effettuare qualsiasi configurazione hardware prima dell'installazione di Debian in <a class="xref" href="ch03.html" title="Capitolo 3. Preparazione dell'installazione di Debian GNU/Linux">Capitolo 3, <i>Preparazione dell'installazione di Debian GNU/Linux</i></a>. Per preparare un sistema multiboot potrebbe essere necessario creare sul disco uno spazio partizionabile da destinare a Debian. </p></li>
<li class="listitem"><p>Nel <a class="xref" href="ch04.html" title="Capitolo 4. Recupero dei supporti per l'installazione">Capitolo 4, <i>Recupero dei supporti per l'installazione</i></a> si recuperano i file necessari per il metodo d'installazione scelto. </p></li>
<li class="listitem"><p>In <a class="xref" href="ch05.html" title="Capitolo 5. Avvio del sistema d'installazione">Capitolo 5, <i>Avvio del sistema d'installazione</i></a> è descritto come avviare il sistema d'installazione. Questo capitolo tratta anche le procedure di risoluzione dei problemi nel caso accadano degli imprevisti durante questa fase. </p></li>
<li class="listitem"><p>L'installazione vera e propria seguendo <a class="xref" href="ch06.html" title="Capitolo 6. Uso dell'Installatore Debian">Capitolo 6, <i>Uso dell'Installatore Debian</i></a>, che comprende la scelta della lingua, la configurazione dei moduli con i driver per le periferiche, la configurazione della connessione alla rete in modo da poter recuperare i file di installazione mancanti da un server Debian (a meno che non si stia installando da un set di immagini di CD/DVD per l'installazione), il partizionamento del disco, l'installazione del sistema di base e infine la scelta e l'installazione dei pacchetti (alcune informazioni sulla preparazione delle partizioni per il proprio sistema Debian si trovano nell'<a class="xref" href="apc.html" title="Appendice C. Partizionare per Debian">Appendice C, <i>Partizionare per Debian</i></a>). </p></li>
<li class="listitem"><p>L'avvio del sistema di base appena installato, nel <a class="xref" href="ch07.html" title="Capitolo 7. Avvio del nuovo sistema Debian">Capitolo 7, <i>Avvio del nuovo sistema Debian</i></a>. </p></li>
</ol></div>
<p>

</p>
<p>Una volta che il sistema è stato installato si può leggere il <a class="xref" href="ch08.html" title="Capitolo 8. Passi successivi e cosa fare adesso">Capitolo 8, <i>Passi successivi e cosa fare adesso</i></a>. In questo capitolo viene spiegato dove cercare ulteriori informazioni su Unix e Debian e su come cambiare il kernel. </p>
<p>Infine, le informazioni su questo documento e su come contribuire possono essere trovate nell'<a class="xref" href="ape.html" title="Appendice E. Administrivia">Appendice E, <i>Administrivia</i></a>. </p>
</div>
<div class="navfooter">
<hr>
<table width="100%" summary="Navigation footer">
<tr>
<td width="40%" align="left">
<a accesskey="p" href="ch01s06.html"><img src="images/prev.png" alt="Indietro"></a> </td>
<td width="20%" align="center"><a accesskey="u" href="ch01.html"><img src="images/up.png" alt="Risali"></a></td>
<td width="40%" align="right"> <a accesskey="n" href="ch01s08.html"><img src="images/next.png" alt="Avanti"></a>
</td>
</tr>
<tr>
<td width="40%" align="left" valign="top">1.6. Versione più recente di questa guida </td>
<td width="20%" align="center"><a accesskey="h" href="index.html"><img src="images/home.png" alt="Partenza"></a></td>
<td width="40%" align="right" valign="top"> 1.8. Copyright e licenze software </td>
</tr>
</table>
</div>
</body>
</html>
