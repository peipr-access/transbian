<html>
<head>
<meta http-equiv="Content-Type" content="text/html; charset=UTF-8">
<title>C.3. Schema di partizionamento raccomandato</title>
<link rel="stylesheet" type="text/css" href="install.css">
<meta name="generator" content="DocBook XSL Stylesheets Vsnapshot">
<link rel="home" href="index.html" title="Guida all'installazione di Debian GNU/Linux">
<link rel="up" href="apc.html" title="Appendice C. Partizionare per Debian">
<link rel="prev" href="apcs02.html" title="C.2. L'albero delle directory">
<link rel="next" href="apcs04.html" title="C.4. Nomi dei dispositivi in Linux">
</head>
<body bgcolor="white" text="black" link="#0000FF" vlink="#840084" alink="#0000FF">
<div class="navheader">
<table width="100%" summary="Navigation header">
<tr><th colspan="3" align="center">C.3. Schema di partizionamento raccomandato</th></tr>
<tr>
<td width="20%" align="left">
<a accesskey="p" href="apcs02.html"><img src="images/prev.png" alt="Indietro"></a> </td>
<th width="60%" align="center">Appendice C. Partizionare per Debian</th>
<td width="20%" align="right"> <a accesskey="n" href="apcs04.html"><img src="images/next.png" alt="Avanti"></a>
</td>
</tr>
</table>
<hr>
</div>
<div class="sect1">
<div class="titlepage"><div><div><h2 class="title">
<a name="idm4038"></a>C.3. Schema di partizionamento raccomandato</h2></div></div></div>
<p>Per i nuovi utenti, i sistemi Debian personali, per l'uso casalingo, o per altre situazioni mono-utente, probabilmente la soluzione più semplice è costituita da una sola partizione <code class="filename">/</code> (più lo swap). Il tipo di partizione raccomandato è ext4. </p>
<p>Per i sistemi multi-utente, o i sistemi con molto spazio su disco, la soluzione migliore consiste nel mettere <code class="filename">/var</code>, <code class="filename">/tmp</code> e <code class="filename">/home</code> ognuna sulla propria partizione separata dalla partizione <code class="filename">/</code>. </p>
<p>Potrebbe essere necessario avere una partizione <code class="filename">/usr/local</code> separata, se si ha intenzione di installare molti programmi che non sono compresi nella distribuzione Debian. Se il computer sarà un server di posta, può essere consigliabile avere una partizione separata per <code class="filename">/var/mail</code>. Se il sistema sarà un server con molti account utente, è consigliabile avere una grande partizione <code class="filename">/home</code> separata. In generale, lo schema di partizionamento ottimale varia da computer a computer, a seconda dell'uso che si farà. </p>
<p>Per sistemi molto complessi, può essere utile consultare il <a class="ulink" href="http://www.tldp.org/HOWTO/Multi-Disk-HOWTO.html" target="_top">Multi Disk HOWTO</a>, che contiene informazioni dettagliate, utili soprattutto agli ISP e a chi installa server. </p>
<p>A proposito della dimensione della partizione di swap, esistono molti punti di vista. Una regola veloce che di solito funziona consiste nell'usare tanto swap quanta è la memoria disponibile sul sistema. Inoltre, nella maggior parte dei casi non si dovrebbe andare sotto i 512 MB. Ovviamente ci sono eccezioni a queste regole. </p>
<p>Come esempio, si consideri un vecchio computer per uso casalingo, con 512 MB di RAM e un disco SATA da 20 GB su <code class="filename">/dev/sda</code>. Una soluzione potrebbe essere avere una partizione da 8 GB per un altro sistema operativo su <code class="filename">/dev/sda1</code>, una partizione di swap da 512 MB su <code class="filename">/dev/sda3</code> e circa 11,4 GB su <code class="filename">/dev/sda2</code> come partizione Linux. </p>
<p>Per avere un'idea dello spazio richiesto da varie applicazioni che si intende utilizzare dopo aver installato il sistema, si consulti la <a class="xref" href="apds02.html" title="D.2. Spazio su disco necessario per i task">Sezione D.2, «Spazio su disco necessario per i task»</a>. </p>
</div>
<div class="navfooter">
<hr>
<table width="100%" summary="Navigation footer">
<tr>
<td width="40%" align="left">
<a accesskey="p" href="apcs02.html"><img src="images/prev.png" alt="Indietro"></a> </td>
<td width="20%" align="center"><a accesskey="u" href="apc.html"><img src="images/up.png" alt="Risali"></a></td>
<td width="40%" align="right"> <a accesskey="n" href="apcs04.html"><img src="images/next.png" alt="Avanti"></a>
</td>
</tr>
<tr>
<td width="40%" align="left" valign="top">C.2. L'albero delle directory </td>
<td width="20%" align="center"><a accesskey="h" href="index.html"><img src="images/home.png" alt="Partenza"></a></td>
<td width="40%" align="right" valign="top"> C.4. Nomi dei dispositivi in Linux</td>
</tr>
</table>
</div>
</body>
</html>
