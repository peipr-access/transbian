<html>
<head>
<meta http-equiv="Content-Type" content="text/html; charset=UTF-8">
<title>4.1. Immagini per l'installazione Debian GNU/Linux ufficiali</title>
<link rel="stylesheet" type="text/css" href="install.css">
<meta name="generator" content="DocBook XSL Stylesheets Vsnapshot">
<link rel="home" href="index.html" title="Guida all'installazione di Debian GNU/Linux">
<link rel="up" href="ch04.html" title="Capitolo 4. Recupero dei supporti per l'installazione">
<link rel="prev" href="ch04.html" title="Capitolo 4. Recupero dei supporti per l'installazione">
<link rel="next" href="ch04s02.html" title="4.2. Recupero dei file dai mirror Debian">
</head>
<body bgcolor="white" text="black" link="#0000FF" vlink="#840084" alink="#0000FF">
<div class="navheader">
<table width="100%" summary="Navigation header">
<tr><th colspan="3" align="center">4.1. Immagini per l'installazione Debian GNU/Linux ufficiali</th></tr>
<tr>
<td width="20%" align="left">
<a accesskey="p" href="ch04.html"><img src="images/prev.png" alt="Indietro"></a> </td>
<th width="60%" align="center">Capitolo 4. Recupero dei supporti per l'installazione</th>
<td width="20%" align="right"> <a accesskey="n" href="ch04s02.html"><img src="images/next.png" alt="Avanti"></a>
</td>
</tr>
</table>
<hr>
</div>
<div class="sect1">
<div class="titlepage"><div><div><h2 class="title">
<a name="official-cdrom"></a>4.1. Immagini per l'installazione Debian GNU/Linux ufficiali</h2></div></div></div>
<p>Da sempre il modo più semplice per installare Debian GNU/Linux è usare un set ufficiale Debian di immagini per l'installazione. Si può comprare un set da uno dei rivenditori (consultare la <a class="ulink" href="https://www.debian.org/CD/vendors/" target="_top">pagina dei rivenditori di CD</a>). Se si dispone di una connessione veloce alla rete e di un masterizzatore È possibile anche scaricare le immagini di CD/DVD da uno dei mirror Debian e creare il proprio set (consultare le istruzioni nella <a class="ulink" href="https://www.debian.org/CD/" target="_top">pagina dei CD Debian</a> e le <a class="ulink" href="https://www.debian.org/CD/faq/" target="_top">Debian CD FAQ</a>). Se si possiede un set di CD/DVD Debian e se è possibile avviare la propria macchina da CD/DVD<span class="phrase">, di sicuro sui PC moderni</span>, si può passare direttamente a <a class="xref" href="ch05.html" title="Capitolo 5. Avvio del sistema d'installazione">Capitolo 5, <i>Avvio del sistema d'installazione</i></a>; è stato fatto un lavoro molto accurato per assicurare che i file necessari alla maggioranza degli utenti si trovino sui primi CD e DVD, quindi l'installazione di un ambiente desktop di base può essere fatta con solo il primo DVD oppure persino solo con il primo CD. </p>
<p>Poiché i CD hanno una capacità abbastanza limitata per gli standard di oggigiorno, non tutti gli ambienti grafici sono installabili usando solo il primo CD; per l'installazione di alcuni ambienti desktop, oltre al CD, è necessario essere connessi in rete per scaricare i file rimanenti o dei CD aggiuntivi. </p>
<p>Inoltre, se i supporti per l'installazione utilizzati non contengono alcuni pacchetti di cui si ha bisogno, è comunque possibile installare tali pacchetti in seguito quando il nuovo sistema sarà attivo (una volta completata l'installazione). Chi ha bisogno di conoscere su quale immagine per l'installazione può trovare uno specifico pacchetto può visitare <a class="ulink" href="https://cdimage-search.debian.org/" target="_top">https://cdimage-search.debian.org/</a>. </p>
<p>Se la propria macchina non supporta l'avvio da supporti ottici <span class="phrase">(rilevante solo su sistemi PC molto vecchi)</span> ma si possiede un set di CD/DVD è possibile usare una strategia alternativa come  <span class="phrase">disco fisso,</span> <span class="phrase">chiavetta USB,</span> <span class="phrase">avvio da rete,</span> oppure caricare manualmente il kernel dal disco per avviare il sistema di installazione. Sul disco ci sono anche i file necessari per l'avvio da altri supporti. La struttura dell'archivio Debian in rete e quella delle cartelle sul disco sono identiche, quindi i percorsi a specifici file necessari per l'avvio forniti di seguito sono cercati all'interno della stessa directory o sottodirectory sul proprio supporto. </p>
<p>Una volta che l'installatore è partito, è in grado di recuperare tutti gli altri file necessari dal disco. </p>
<p>Se non si possiede un set di supporti per l'installazione allora è necessario scaricare i file dell'installatore e copiarli su  <span class="phrase">un disco fisso,</span> <span class="phrase">una chiavetta USB,</span> <span class="phrase">un computer in rete,</span> in modo da essere usati per avviare l'installatore. </p>
</div>
<div class="navfooter">
<hr>
<table width="100%" summary="Navigation footer">
<tr>
<td width="40%" align="left">
<a accesskey="p" href="ch04.html"><img src="images/prev.png" alt="Indietro"></a> </td>
<td width="20%" align="center"><a accesskey="u" href="ch04.html"><img src="images/up.png" alt="Risali"></a></td>
<td width="40%" align="right"> <a accesskey="n" href="ch04s02.html"><img src="images/next.png" alt="Avanti"></a>
</td>
</tr>
<tr>
<td width="40%" align="left" valign="top">Capitolo 4. Recupero dei supporti per l'installazione </td>
<td width="20%" align="center"><a accesskey="h" href="index.html"><img src="images/home.png" alt="Partenza"></a></td>
<td width="40%" align="right" valign="top"> 4.2. Recupero dei file dai mirror Debian</td>
</tr>
</table>
</div>
</body>
</html>
