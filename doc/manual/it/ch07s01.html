<html>
<head>
<meta http-equiv="Content-Type" content="text/html; charset=UTF-8">
<title>7.1. Il momento della verità</title>
<link rel="stylesheet" type="text/css" href="install.css">
<meta name="generator" content="DocBook XSL Stylesheets Vsnapshot">
<link rel="home" href="index.html" title="Guida all'installazione di Debian GNU/Linux">
<link rel="up" href="ch07.html" title="Capitolo 7. Avvio del nuovo sistema Debian">
<link rel="prev" href="ch07.html" title="Capitolo 7. Avvio del nuovo sistema Debian">
<link rel="next" href="ch07s02.html" title="7.2. Montare volumi cifrati">
</head>
<body bgcolor="white" text="black" link="#0000FF" vlink="#840084" alink="#0000FF">
<div class="navheader">
<table width="100%" summary="Navigation header">
<tr><th colspan="3" align="center">7.1. Il momento della verità</th></tr>
<tr>
<td width="20%" align="left">
<a accesskey="p" href="ch07.html"><img src="images/prev.png" alt="Indietro"></a> </td>
<th width="60%" align="center">Capitolo 7. Avvio del nuovo sistema Debian</th>
<td width="20%" align="right"> <a accesskey="n" href="ch07s02.html"><img src="images/next.png" alt="Avanti"></a>
</td>
</tr>
</table>
<hr>
</div>
<div class="sect1">
<div class="titlepage"><div><div><h2 class="title">
<a name="base-boot"></a>7.1. Il momento della verità</h2></div></div></div>
<p>Il primo avvio del sistema a piena potenza è ciò che gli ingegneri elettronici chiamano la <span class="quote">«<span class="quote">prova del fumo</span>»</span>. </p>
<p>Nel caso sia stata effettuata una installazione predefinita, la prima cosa che viene mostrata all'avvio del sistema è il menu di <code class="classname">grub</code>. Alla prima voce nel menu corrisponde il nuovo sistema Debian; se durante l'installazione è stata rilevata la presenza sul sistema anche di altri sistemi (per esempio Windows) allora sono elencati nella parte inferiore del menu. </p>
<p>Non ci si deve preoccupare se il sistema non si avvia correttamente. Infatti, se l'installazione si è conclusa con successo, ci sono ottime probabilità che ciò che blocca l'avvio del sistema con Debian sia solo un piccolo problema. In molti casi questi problemi possono essere risolti senza ripetere l'installazione; un modo per trovare una soluzione ai problemi di avvio è usare la modalità di ripristino compresa nel sistema d'installazione (si veda <a class="xref" href="ch08s06.html" title="8.6. Recupero di un sistema danneggiato">Sezione 8.6, «Recupero di un sistema danneggiato»</a>). </p>
<p>Gli utenti che non conoscono Debian e Linux potrebbero aver bisogno di aiuto da parte degli utenti più esperti. <span class="phrase">Si può ricevere un aiuto on-line sui canali IRC #debian o #debian-boot della rete OFTC oppure contattando la <a class="ulink" href="https://www.debian.org/MailingLists/subscribe" target="_top">mailing list debian-user</a>.</span>  Inoltre si può inviare un resoconto dell'installazione seguendo le indicazioni in <a class="xref" href="ch05s04.html#submit-bug" title="5.4.7. Invio dei rapporti di installazione">Sezione 5.4.7, «Invio dei rapporti di installazione»</a>, si raccomanda di descrivere il problema in modo chiaro e di riportare qualsiasi messaggio visualizzato poiché potrebbe essere utile per la diagnosi del problema. </p>
<p>Se sul sistema sono presenti altri sistemi operativi che non sono stati rilevati oppure che sono stati rilevati ma non correttamente, si prega di inviare un resoconto della propria installazione. </p>
</div>
<div class="navfooter">
<hr>
<table width="100%" summary="Navigation footer">
<tr>
<td width="40%" align="left">
<a accesskey="p" href="ch07.html"><img src="images/prev.png" alt="Indietro"></a> </td>
<td width="20%" align="center"><a accesskey="u" href="ch07.html"><img src="images/up.png" alt="Risali"></a></td>
<td width="40%" align="right"> <a accesskey="n" href="ch07s02.html"><img src="images/next.png" alt="Avanti"></a>
</td>
</tr>
<tr>
<td width="40%" align="left" valign="top">Capitolo 7. Avvio del nuovo sistema Debian </td>
<td width="20%" align="center"><a accesskey="h" href="index.html"><img src="images/home.png" alt="Partenza"></a></td>
<td width="40%" align="right" valign="top"> 7.2. Montare volumi cifrati</td>
</tr>
</table>
</div>
</body>
</html>
