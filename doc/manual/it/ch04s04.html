<html>
<head>
<meta http-equiv="Content-Type" content="text/html; charset=UTF-8">
<title>4.4. Preparazione dei file per l'avvio da disco fisso</title>
<link rel="stylesheet" type="text/css" href="install.css">
<meta name="generator" content="DocBook XSL Stylesheets Vsnapshot">
<link rel="home" href="index.html" title="Guida all'installazione di Debian GNU/Linux">
<link rel="up" href="ch04.html" title="Capitolo 4. Recupero dei supporti per l'installazione">
<link rel="prev" href="ch04s03.html" title="4.3. Preparazione dei file per l'avvio da chiavetta USB">
<link rel="next" href="ch04s05.html" title="4.5. Preparazione dei file per l'avvio TFTP da rete">
</head>
<body bgcolor="white" text="black" link="#0000FF" vlink="#840084" alink="#0000FF">
<div class="navheader">
<table width="100%" summary="Navigation header">
<tr><th colspan="3" align="center">4.4. Preparazione dei file per l'avvio da disco fisso</th></tr>
<tr>
<td width="20%" align="left">
<a accesskey="p" href="ch04s03.html"><img src="images/prev.png" alt="Indietro"></a> </td>
<th width="60%" align="center">Capitolo 4. Recupero dei supporti per l'installazione</th>
<td width="20%" align="right"> <a accesskey="n" href="ch04s05.html"><img src="images/next.png" alt="Avanti"></a>
</td>
</tr>
</table>
<hr>
</div>
<div class="sect1">
<div class="titlepage"><div><div><h2 class="title">
<a name="boot-drive-files"></a>4.4. Preparazione dei file per l'avvio da disco fisso</h2></div></div></div>
<p>L'installatore può essere fatto partire usando i file d'avvio scritti su una partizione già esistente del disco fisso, lanciandoli da un altro sistema operativo o richiamando un bootloader direttamente dal BIOS. Sui moderni sistemi UEFI il kernel può essere avviato direttamente dalla partizione UEFI senza la necessità di un bootloader. </p>
<p>Usando questo metodo è possibile realizzare una installazione completa puramente da rete evitando tutte le noie dei supporti rimovibili come la ricerca e la masterizzazione delle immagini dei CD/DVD. </p>
<div class="sect2">
<div class="titlepage"><div><div><h3 class="title">
<a name="files-grub"></a>4.4.1. Avvio da Linux dell'installatore da disco fisso con <span class="command"><strong>GRUB</strong></span>
</h3></div></div></div>
<p>Questa sezione spiega come aggiungere o sostituire una installazione di linux esistente usando <span class="command"><strong>GRUB</strong></span>. </p>
<p>All'avvio <span class="command"><strong>GRUB</strong></span> supporta il caricamento in memoria non solo del kernel ma anche di un'immagine del disco. Questo RAM disk può essere usato come filesystem di root dal kernel. </p>
<p>Copiare i seguenti file dagli archivi Debian in una directory del proprio disco fisso, per esempio <code class="filename">/boot/newinstall/</code>. </p>
<div class="itemizedlist"><ul class="itemizedlist" type="disc">
<li class="listitem"><p><code class="filename">vmlinuz</code> (kernel) </p></li>
<li class="listitem"><p><code class="filename">initrd.gz</code> (immagine del ramdisk) </p></li>
</ul></div>
<p>

</p>
<p>Se si vuole usare il disco fisso solo per l'avvio e poi scaricare tutto il resto dalla rete si dovrebbe scaricare il file <a class="ulink" href="http://ftp.it.debian.org/debian/dists/bullseye/main/installer-amd64/current/images/netboot/debian-installer/amd64/initrd.gz" target="_top">netboot/debian-installer/amd64/initrd.gz</a> e il relativo kernel <a class="ulink" href="http://ftp.it.debian.org/debian/dists/bullseye/main/installer-amd64/current/images/netboot/debian-installer/amd64/linux" target="_top">netboot/debian-installer/amd64/linux</a>. Questo permette di rifare le partizioni sul disco fisso da cui è stato avviato l'installatore, anche se questa operazione deve essere fatta con molta attenzione. </p>
<p>In alternativa, se si vuole lasciare intatta una partizione già esistente sul disco, si può scaricare il file <a class="ulink" href="http://ftp.it.debian.org/debian/dists/bullseye/main/installer-amd64/current/images/hd-media/initrd.gz" target="_top">hd-media/initrd.gz</a>, il relativo kernel <a class="ulink" href="http://ftp.it.debian.org/debian/dists/bullseye/main/installer-amd64/current/images/hd-media/vmlinuz" target="_top">hd-media/vmlinuz</a> e anche una copia dell'immagine per l'installazione sul disco (assicurarsi che il nome termini in <code class="literal">.iso</code>). In questo modo l'installatore si avvia dal disco e l'installazione avviene usando l'immagine, senza la necessità della rete. </p>
<p>Infine, per configurare il bootloader procedere con <a class="xref" href="ch05s01.html#boot-initrd" title="5.1.5. Avvio di Linux con GRUB">Sezione 5.1.5, «Avvio di Linux con <span class="command"><strong>GRUB</strong></span>»</a>. </p>
</div>
<div class="sect2">
<div class="titlepage"><div><div><h3 class="title">
<a name="files-loadlin"></a>4.4.2. Avvio da DOS dell'installatore da disco fisso con <span class="command"><strong>loadlin</strong></span>
</h3></div></div></div>
<p>In questa sezione è spiegato come preparare il proprio disco fisso per avviare l'installatore da DOS usando <span class="command"><strong>loadlin</strong></span>. </p>
<p>Copiare le seguenti directory dall'immagine per l'installazione Debian in <code class="filename">c:\</code>. </p>
<div class="itemizedlist"><ul class="itemizedlist" type="disc">
<li class="listitem"><p><code class="filename">/install.<code class="filename">amd</code></code> (binari del kernel e immagine del ramdisk) </p></li>
<li class="listitem"><p><code class="filename">/tools</code> (programma loadlin) </p></li>
</ul></div>
<p>

</p>
</div>
</div>
<div class="navfooter">
<hr>
<table width="100%" summary="Navigation footer">
<tr>
<td width="40%" align="left">
<a accesskey="p" href="ch04s03.html"><img src="images/prev.png" alt="Indietro"></a> </td>
<td width="20%" align="center"><a accesskey="u" href="ch04.html"><img src="images/up.png" alt="Risali"></a></td>
<td width="40%" align="right"> <a accesskey="n" href="ch04s05.html"><img src="images/next.png" alt="Avanti"></a>
</td>
</tr>
<tr>
<td width="40%" align="left" valign="top">4.3. Preparazione dei file per l'avvio da chiavetta USB </td>
<td width="20%" align="center"><a accesskey="h" href="index.html"><img src="images/home.png" alt="Partenza"></a></td>
<td width="40%" align="right" valign="top"> 4.5. Preparazione dei file per l'avvio TFTP da rete</td>
</tr>
</table>
</div>
</body>
</html>
