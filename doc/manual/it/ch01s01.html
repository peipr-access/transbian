<html>
<head>
<meta http-equiv="Content-Type" content="text/html; charset=UTF-8">
<title>1.1. Cosa è Debian?</title>
<link rel="stylesheet" type="text/css" href="install.css">
<meta name="generator" content="DocBook XSL Stylesheets Vsnapshot">
<link rel="home" href="index.html" title="Guida all'installazione di Debian GNU/Linux">
<link rel="up" href="ch01.html" title="Capitolo 1. Benvenuti in Debian">
<link rel="prev" href="ch01.html" title="Capitolo 1. Benvenuti in Debian">
<link rel="next" href="ch01s02.html" title="1.2. Cosa è GNU/Linux?">
</head>
<body bgcolor="white" text="black" link="#0000FF" vlink="#840084" alink="#0000FF">
<div class="navheader">
<table width="100%" summary="Navigation header">
<tr><th colspan="3" align="center">1.1. Cosa è Debian?</th></tr>
<tr>
<td width="20%" align="left">
<a accesskey="p" href="ch01.html"><img src="images/prev.png" alt="Indietro"></a> </td>
<th width="60%" align="center">Capitolo 1. Benvenuti in Debian</th>
<td width="20%" align="right"> <a accesskey="n" href="ch01s02.html"><img src="images/next.png" alt="Avanti"></a>
</td>
</tr>
</table>
<hr>
</div>
<div class="sect1">
<div class="titlepage"><div><div><h2 class="title">
<a name="what-is-debian"></a>1.1. Cosa è Debian?</h2></div></div></div>
<p>Debian è un'organizzazione di volontari dedita allo sviluppo di software libero e alla promozione degli ideali della comunità del Free Software. Il progetto Debian è iniziato nel 1993, quando Ian Murdock pubblicò un invito agli sviluppatori di software a contribuire a una distribuzione completa e coerente basata sul relativamente nuovo kernel Linux. Quella banda relativamente piccola di entusiasti specializzati, originariamente finanziata dalla <a class="ulink" href="https://www.fsf.org/" target="_top">Free Software Foundation</a> e influenzata dalla filosofia <a class="ulink" href="https://www.gnu.org/gnu/the-gnu-project.html" target="_top">GNU</a>, è cresciuta negli anni in una organizzazione di circa 1000 <em class="firstterm">sviluppatori Debian</em>. </p>
<p>Gli sviluppatori Debian sono coinvolti in una varietà di attività inclusa l'amministrazione dei siti <a class="ulink" href="https://www.debian.org/" target="_top">Web</a> e <a class="ulink" href="http://ftp.debian.org/" target="_top">FTP</a>, il disegno grafico, l'analisi legale delle licenze software, la stesura della documentazione e, ovviamente, la manutenzione dei pacchetti software. </p>
<p>Nell'interesse di comunicare la sua filosofia e attrarre sviluppatori che credono nei principi che Debian rappresenta, il Progetto Debian ha pubblicato numerosi documenti che sottolineano i suoi valori e servono come guida per cosa vuol dire essere uno sviluppatore Debian. </p>
<div class="itemizedlist"><ul class="itemizedlist" type="disc">
<li class="listitem"><p>Il <a class="ulink" href="https://www.debian.org/social_contract" target="_top">Debian Social Contract</a> è una dichiarazione degli impegni di Debian verso la comunità del software libero. Chiunque sia d'accordo nell'attenersi al Social Contract può diventare un <a class="ulink" href="https://www.debian.org/doc/maint-guide/" target="_top">responsabile</a>. Ogni responsabile può introdurre nuovo software in Debian — a patto che il software soddisfi i criteri di essere libero e che il pacchetto segua gli standard di qualità. </p></li>
<li class="listitem"><p>Le <a class="ulink" href="https://www.debian.org/social_contract#guidelines" target="_top">Debian Free Software Guidelines</a> sono una chiara e concisa dichiarazione dei criteri Debian per il software libero. Le DFSG sono un documento che influenza molto il movimento del software libero e sono il fondamento della <a class="ulink" href="https://opensource.org/osd" target="_top">The Open Source Definition</a>. </p></li>
<li class="listitem"><p>Il <a class="ulink" href="https://www.debian.org/doc/debian-policy/" target="_top">Debian Policy Manual</a> è una specifica dettagliata degli standard di qualità del Progetto Debian. </p></li>
</ul></div>
<p>
</p>
<p>Gli sviluppatori Debian sono coinvolti anche in un certo numero di altri progetti; alcuni specifici di Debian, altri che coinvolgono una parte o tutta la comunità Linux. Alcuni esempi sono: </p>
<div class="itemizedlist"><ul class="itemizedlist" type="disc">
<li class="listitem"><p>Il <a class="ulink" href="http://refspecs.linuxfoundation.org/fhs.shtml" target="_top">Filesystem Hierarchy Standard</a> (FHS) è uno sforzo di standardizzazione dell'organizzazione del file system di Linux. Il FHS dovrà permettere agli sviluppatori di concentrare i loro sforzi sul disegno dei programmi senza doversi preoccupare di come il pacchetto sarà installato sulle diverse distribuzioni GNU/Linux. </p></li>
<li class="listitem"><p><a class="ulink" href="https://www.debian.org/devel/debian-jr/" target="_top">Debian Jr.</a> è un progetto interno il cui scopo è quello di essere sicuri che Debian abbia qualcosa da offrire agli utenti più piccoli. </p></li>
</ul></div>
<p>

</p>
<p>Per maggiori informazioni su Debian si consultino le <a class="ulink" href="https://www.debian.org/doc/FAQ/" target="_top">Debian FAQ</a>. </p>
</div>
<div class="navfooter">
<hr>
<table width="100%" summary="Navigation footer">
<tr>
<td width="40%" align="left">
<a accesskey="p" href="ch01.html"><img src="images/prev.png" alt="Indietro"></a> </td>
<td width="20%" align="center"><a accesskey="u" href="ch01.html"><img src="images/up.png" alt="Risali"></a></td>
<td width="40%" align="right"> <a accesskey="n" href="ch01s02.html"><img src="images/next.png" alt="Avanti"></a>
</td>
</tr>
<tr>
<td width="40%" align="left" valign="top">Capitolo 1. Benvenuti in Debian </td>
<td width="20%" align="center"><a accesskey="h" href="index.html"><img src="images/home.png" alt="Partenza"></a></td>
<td width="40%" align="right" valign="top"> 1.2. Cosa è GNU/Linux?</td>
</tr>
</table>
</div>
</body>
</html>
