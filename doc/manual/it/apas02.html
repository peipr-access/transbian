<html>
<head>
<meta http-equiv="Content-Type" content="text/html; charset=UTF-8">
<title>A.2. Avvio del programma d'installazione</title>
<link rel="stylesheet" type="text/css" href="install.css">
<meta name="generator" content="DocBook XSL Stylesheets Vsnapshot">
<link rel="home" href="index.html" title="Guida all'installazione di Debian GNU/Linux">
<link rel="up" href="apa.html" title="Appendice A. Installation Howto">
<link rel="prev" href="apas01.html" title="A.1. Preliminari">
<link rel="next" href="apas03.html" title="A.3. Installazione">
</head>
<body bgcolor="white" text="black" link="#0000FF" vlink="#840084" alink="#0000FF">
<div class="navheader">
<table width="100%" summary="Navigation header">
<tr><th colspan="3" align="center">A.2. Avvio del programma d'installazione</th></tr>
<tr>
<td width="20%" align="left">
<a accesskey="p" href="apas01.html"><img src="images/prev.png" alt="Indietro"></a> </td>
<th width="60%" align="center">Appendice A. Installation Howto</th>
<td width="20%" align="right"> <a accesskey="n" href="apas03.html"><img src="images/next.png" alt="Avanti"></a>
</td>
</tr>
</table>
<hr>
</div>
<div class="sect1">
<div class="titlepage"><div><div><h2 class="title">
<a name="howto-getting-images"></a>A.2. Avvio del programma d'installazione</h2></div></div></div>
<p> Il team debian-cd si occupa della creazione delle immagini per l'installazione con <code class="classname">installatore Debian</code> e le distribuisce sulla pagina <a class="ulink" href="https://www.debian.org/CD/" target="_top">Debian CD/DVD</a>. Per ulteriori informazioni su dove procurarsi le immagini per l'installazione consultare <a class="xref" href="ch04s01.html" title="4.1. Immagini per l'installazione Debian GNU/Linux ufficiali">Sezione 4.1, «Immagini per l'installazione Debian GNU/Linux ufficiali»</a>. </p>
<p>Alcuni metodi d'installazione richiedono altre immagini oltre a quelle dei supporti ottici.  In <a class="xref" href="ch04s02.html#where-files" title="4.2.1. Dove trovare i file per l'installazione">Sezione 4.2.1, «Dove trovare i file per l'installazione»</a> è spiegato come trovare le immagini sui mirror Debian. </p>
<p>Nei prossimi paragrafi ci sono informazioni dettagliate su quali immagini usare per ogni supporto d'installazione possibile. </p>
<div class="sect2">
<div class="titlepage"><div><div><h3 class="title">
<a name="howto-getting-images-cdrom"></a>A.2.1. Disco ottico</h3></div></div></div>
<p>L'immagine di CD per l'installazione da rete (netinst) può essere usata per installare bullseye con il <code class="classname">installatore Debian</code>. Questo metodo d'installazione è stato creato per fare l'avvio dall'immagine per poi installare i pacchetti aggiuntivi dalla rete, da qui il nome <span class="quote">«<span class="quote">installazione da rete</span>»</span>. L'immagine contiene le componenti software necessarie per eseguire l'installatore e i pacchetti di base per creare un sistema bullseye minimale. Se si preferisce è possibile procurarsi l'immagine di un CD/DVD completo che non necessita della rete per effettuare l'installazione, serve solo la prima immagine del set. </p>
<p>Scaricare l'immagine che si preferisce e masterizzarla su un disco ottico. <span class="phrase">Per fare l'avvio dal disco potrebbe essere necessario modificare la configurazione del BIOS/UEFI del proprio computer come spiegato in <a class="xref" href="ch03s06.html#bios-setup" title="3.6.1. Richiamare il menu di configurazione del BIOS/UEFI">Sezione 3.6.1, «Richiamare il menu di configurazione del BIOS/UEFI»</a>. </span>  </p>
</div>
<div class="sect2">
<div class="titlepage"><div><div><h3 class="title">
<a name="howto-getting-images-usb"></a>A.2.2. Chiavette USB</h3></div></div></div>
<p>È anche possibile eseguire l'installazione da dei dispositivi USB di memorizzazione. Per esempio una chiavetta USB può diventare il supporto per un'installazione di Debian che è possibile trasportare ovunque. </p>
<p>Il modo più semplice per preparare una chiavetta USB è scaricare una qualsiasi immagine dei CD o DVD Debian di dimensione adatta alla propria chiavetta e scrivere l'immagine direttamente sulla chiavetta. Questa operazione distruggerà qualsiasi cosa si trovi sulla chiavetta. Questa procedura funziona perché le immagini dei CD/DVD Debian sono immagini <span class="emphasis"><em>iso-ibride</em></span>, cioè che possono essere usate per l'avvio da lettori ottici e da USB. </p>
<p>C'è un altro modo, più flessibile, per preparare una chiavetta con il debian-installer che permette anche l'uso di chiavette più piccole. Per i dettagli si veda <a class="xref" href="ch04s03.html" title="4.3. Preparazione dei file per l'avvio da chiavetta USB">Sezione 4.3, «Preparazione dei file per l'avvio da chiavetta USB»</a>. </p>
<p>Sebbene l'avvio da supporti USB sia molto comune sui sistemi UEFI, nel vecchio mondo BIOS le cose sono un po' differenti. Alcuni BIOS son in grado di fare l'avvio direttamente da supporti USB e altri no. Potrebbe essere necessario attivare dal BIOS/UEFI il <span class="quote">«<span class="quote">USB legacy support</span>»</span> o <span class="quote">«<span class="quote">Legacy support</span>»</span>. Per fare l'avvio dal dispositivo USB occorre scegliere dal menu di selezione del dispositivo da cui fare l'avvio <span class="quote">«<span class="quote">removable drive</span>»</span> o <span class="quote">«<span class="quote">USB-HDD</span>»</span>. Per maggiori informazioni si veda <a class="xref" href="ch05s01.html#usb-boot-x86" title="5.1.1. Avvio da chiavetta USB">Sezione 5.1.1, «Avvio da chiavetta USB»</a>. </p>
</div>
<div class="sect2">
<div class="titlepage"><div><div><h3 class="title">
<a name="howto-getting-images-netboot"></a>A.2.3. Avvio da rete</h3></div></div></div>
<p>È anche possibile avviare <code class="classname">installatore Debian</code> usando solamente la rete. I metodi per l'avvio da rete dipendono dall'architettura e dalla configurazione. I file in <code class="filename">netboot/</code> possono essere usati per l'avvio dalla rete del <code class="classname">installatore Debian</code>. </p>
<p>Probabilmente la cosa più semplice da configurare è l'avvio da rete con PXE. Si deve estrarre il file <code class="filename">netboot/pxeboot.tar.gz</code> in <code class="filename">/srv/tftp</code> o in qualsiasi altra posizione riconosciuta come valida dal proprio server TFTP. Poi impostare il server DHCP per passare il file <code class="filename">pxelinux.0</code> ai client e con un po' di fortuna funziona. Per le istruzioni dettagliate si veda <a class="xref" href="ch04s05.html" title="4.5. Preparazione dei file per l'avvio TFTP da rete">Sezione 4.5, «Preparazione dei file per l'avvio TFTP da rete»</a>. </p>
</div>
<div class="sect2">
<div class="titlepage"><div><div><h3 class="title">
<a name="howto-getting-images-hard-disk"></a>A.2.4. Avvio da disco fisso</h3></div></div></div>
<p>È possibile far partire l'installatore senza usare un supporto rimovibile, ma solo un disco fisso esistente che può anche ospitare un SO diverso. Scaricare <code class="filename">hd-media/initrd.gz</code>, <code class="filename">hd-media/vmlinuz</code> e una immagine dei CD/DVD Debian nella directory principale del disco fisso, assicurarsi che il nome del file con l'immagine abbia estensione <code class="literal">.iso</code>. Adesso si deve solamente avviare Linux con initrd. <span class="phrase"> In <a class="xref" href="ch05s01.html#boot-initrd" title="5.1.5. Avvio di Linux con GRUB">Sezione 5.1.5, «Avvio di Linux con <span class="command"><strong>GRUB</strong></span>»</a> è spiegato come farlo. </span> </p>
</div>
</div>
<div class="navfooter">
<hr>
<table width="100%" summary="Navigation footer">
<tr>
<td width="40%" align="left">
<a accesskey="p" href="apas01.html"><img src="images/prev.png" alt="Indietro"></a> </td>
<td width="20%" align="center"><a accesskey="u" href="apa.html"><img src="images/up.png" alt="Risali"></a></td>
<td width="40%" align="right"> <a accesskey="n" href="apas03.html"><img src="images/next.png" alt="Avanti"></a>
</td>
</tr>
<tr>
<td width="40%" align="left" valign="top">A.1. Preliminari </td>
<td width="20%" align="center"><a accesskey="h" href="index.html"><img src="images/home.png" alt="Partenza"></a></td>
<td width="40%" align="right" valign="top"> A.3. Installazione</td>
</tr>
</table>
</div>
</body>
</html>
