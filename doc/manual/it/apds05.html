<html>
<head>
<meta http-equiv="Content-Type" content="text/html; charset=UTF-8">
<title>D.5. Installazione di Debian GNU/Linux utilizzando «PPP over Ethernet» (PPPoE)</title>
<link rel="stylesheet" type="text/css" href="install.css">
<meta name="generator" content="DocBook XSL Stylesheets Vsnapshot">
<link rel="home" href="index.html" title="Guida all'installazione di Debian GNU/Linux">
<link rel="up" href="apd.html" title="Appendice D. Miscellanea">
<link rel="prev" href="apds04.html" title="D.4. Installazione di Debian GNU/Linux via Parallel Line IP (PLIP)">
<link rel="next" href="ape.html" title="Appendice E. Administrivia">
</head>
<body bgcolor="white" text="black" link="#0000FF" vlink="#840084" alink="#0000FF">
<div class="navheader">
<table width="100%" summary="Navigation header">
<tr><th colspan="3" align="center">D.5. Installazione di Debian GNU/Linux utilizzando <span class="quote">«<span class="quote">PPP over Ethernet</span>»</span> (PPPoE)</th></tr>
<tr>
<td width="20%" align="left">
<a accesskey="p" href="apds04.html"><img src="images/prev.png" alt="Indietro"></a> </td>
<th width="60%" align="center">Appendice D. Miscellanea</th>
<td width="20%" align="right"> <a accesskey="n" href="ape.html"><img src="images/next.png" alt="Avanti"></a>
</td>
</tr>
</table>
<hr>
</div>
<div class="sect1">
<div class="titlepage"><div><div><h2 class="title">
<a name="pppoe"></a>D.5. Installazione di Debian GNU/Linux utilizzando <span class="quote">«<span class="quote">PPP over Ethernet</span>»</span> (PPPoE)</h2></div></div></div>
<p>In alcuni paesi è molto comune l'uso del protocollo <span class="quote">«<span class="quote">PPP over Ethernet</span>»</span> (PPPoE) per le connessioni a banda larga (ADSL o via cavo) a un Internet Service Provider. L'impostazione di una connessione PPPoE non è normalmente supportata dall'installatore però può essere preparata molto semplicemente. In questa sezione viene spiegato come. </p>
<p>La connessione PPPoE configurata durante l'installazione rimane disponibile anche dopo il riavvio del sistema installato (si veda <a class="xref" href="ch07.html" title="Capitolo 7. Avvio del nuovo sistema Debian">Capitolo 7, <i>Avvio del nuovo sistema Debian</i></a>). </p>
<p>È possibile configurare e utilizzare la connessione PPPoE durante l'installazione solo se si utilizza una delle immagini CD-ROM/DVD disponibili. La connessione PPPoE non è supportata con altri metodi d'installazione (per esempio l'avvio da rete). </p>
<p>L'installazione con PPPoE è molto simile a qualsiasi altra installazione. I seguenti passi spiegano le differenze. </p>
<div class="itemizedlist"><ul class="itemizedlist" type="disc">
<li class="listitem"><p>Avviare l'installatore con il parametro d'avvio <strong class="userinput"><code>modules=ppp-udeb</code></strong><a href="#ftn.idm4678" class="footnote" name="idm4678"><sup class="footnote">[25]</sup></a>. Questo garantisce che il componente responsabile della configurazione di PPPoE (<code class="classname">ppp-udeb</code>) sia caricato ed eseguito automaticamente. </p></li>
<li class="listitem"><p>Continuare con i normali passi iniziali dell'installazione (selezione di lingua, nazione e tastiera e caricamento dei componenti aggiuntivi dell'installatore<a href="#ftn.idm4684" class="footnote" name="idm4684"><sup class="footnote">[26]</sup></a>). </p></li>
<li class="listitem"><p>Il passo successivo consiste nel riconoscimento dell'hardware di rete per identificare tutte le schede Ethernet presenti sul sistema. </p></li>
<li class="listitem">
<p>Dopo aver effettuato questo passo PPPoE è attivo. L'installatore cerca su ogni interfaccia Ethernet la presenza di un concentratore per PPPoE (cioè un tipo di server che gestisce connessioni PPPoE). </p>
<p>È possibile che il concentratore non sia trovato al primo tentativo, questo può accadere occasionalmente in reti particolarmente lente o con molto traffico o con server mal funzionanti. In molti casi un secondo tentativo ha successo; per riprovare, selezionare <span class="guimenuitem">Configura e attiva una connessione PPPoE</span> dal menu dell'installatore. </p>
</li>
<li class="listitem"><p>Dopo aver trovato un concentratore viene chiesto all'utente di inserire le informazioni di login (nome utente e password per PPPoE). </p></li>
<li class="listitem"><p>Infine l'installatore usa le informazioni appena inserite per stabilire la connessione PPPoE. Se le informazioni sono corrette, la connessione è pronta e l'installatore può connettersi a Internet per recuperare i pacchetti (se necessario). Se le informazioni per l'accesso sono sbagliate oppure se si verificano degli errori, l'installatore si ferma ed è possibile ripetere nuovamente la configurazione selezionando <span class="guimenuitem">Configura e attiva una connessione PPPoE</span> dal menu. </p></li>
</ul></div>
<div class="footnotes">
<br><hr width="100" align="left">
<div id="ftn.idm4678" class="footnote"><p><a href="#idm4678" class="para"><sup class="para">[25] </sup></a> Si veda <a class="xref" href="ch05s01.html#boot-screen" title="5.1.7. La schermata di avvio">Sezione 5.1.7, «La schermata di avvio»</a> per informazioni su come aggiungere un parametro di avvio. </p></div>
<div id="ftn.idm4684" class="footnote"><p><a href="#idm4684" class="para"><sup class="para">[26] </sup></a> Il componente <code class="classname">ppp-udeb</code> viene caricato in questa fase insieme agli altri componenti aggiuntivi. Se l'installazione avviene con priorità media oppure bassa (cioè in modalità esperto), è possibile attivare manualmente <code class="classname">ppp-udeb</code> anziché doverlo specificare al prompt boot tramite il parametro <span class="quote">«<span class="quote">modules</span>»</span>. </p></div>
</div>
</div>
<div class="navfooter">
<hr>
<table width="100%" summary="Navigation footer">
<tr>
<td width="40%" align="left">
<a accesskey="p" href="apds04.html"><img src="images/prev.png" alt="Indietro"></a> </td>
<td width="20%" align="center"><a accesskey="u" href="apd.html"><img src="images/up.png" alt="Risali"></a></td>
<td width="40%" align="right"> <a accesskey="n" href="ape.html"><img src="images/next.png" alt="Avanti"></a>
</td>
</tr>
<tr>
<td width="40%" align="left" valign="top">D.4. Installazione di Debian GNU/Linux via Parallel Line IP (PLIP) </td>
<td width="20%" align="center"><a accesskey="h" href="index.html"><img src="images/home.png" alt="Partenza"></a></td>
<td width="40%" align="right" valign="top"> Appendice E. Administrivia</td>
</tr>
</table>
</div>
</body>
</html>
