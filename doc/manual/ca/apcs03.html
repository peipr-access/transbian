<html>
<head>
<meta http-equiv="Content-Type" content="text/html; charset=UTF-8">
<title>C.3. Esquema de particions recomanat</title>
<link rel="stylesheet" type="text/css" href="install.css">
<meta name="generator" content="DocBook XSL Stylesheets Vsnapshot">
<link rel="home" href="index.html" title="Guia d'instal·lació de Debian GNU/Linux">
<link rel="up" href="apc.html" title="Apèndix C. Fer particions per a Debian">
<link rel="prev" href="apcs02.html" title="C.2. L'arbre de directoris">
<link rel="next" href="apcs04.html" title="C.4. Noms dels dispositius a Linux">
</head>
<body bgcolor="white" text="black" link="#0000FF" vlink="#840084" alink="#0000FF">
<div class="navheader">
<table width="100%" summary="Navigation header">
<tr><th colspan="3" align="center">C.3. Esquema de particions recomanat</th></tr>
<tr>
<td width="20%" align="left">
<a accesskey="p" href="apcs02.html"><img src="images/prev.png" alt="Anterior"></a> </td>
<th width="60%" align="center">Apèndix C. Fer particions per a Debian</th>
<td width="20%" align="right"> <a accesskey="n" href="apcs04.html"><img src="images/next.png" alt="Següent"></a>
</td>
</tr>
</table>
<hr>
</div>
<div class="sect1">
<div class="titlepage"><div><div><h2 class="title">
<a name="idm4025"></a>C.3. Esquema de particions recomanat</h2></div></div></div>
<p>Per a usuaris novells, màquines Debian personals, sistemes domèstics i altres instal·lacions monousuari, el més fàcil i probablement més simple serà fer una única partició <code class="filename">/</code> (més la d'intercanvi). El tipus de partició recomanat és ext4. </p>
<p>En sistemes multiusuari amb molt espai de disc, és millor col·locar <code class="filename">/var</code>,<code class="filename">/tmp</code>, i <code class="filename">/home</code> cadascun a la seva pròpia partició, i separats de la partició <code class="filename">/</code>. </p>
<p>Podríeu necessitar una partició a part per <code class="filename">/usr/local</code> si penseu instal·lar molts programes que no formen part de la distribució Debian. Si la vostra màquina ha de ser un servidor de correu, potser caldria fer una partició a part per a <code class="filename">/var/mail</code>. Si esteu instal·lant un servidor amb molts comptes d'usuari, és bo tenir una partició gran independent per a <code class="filename">/home</code>. En general, l'esquema de particions varia d'una màquina a una altra, depenent de per a què es faci servir. </p>
<p>Per a sistemes més complexos llegiu el <a class="ulink" href="http://www.tldp.org/HOWTO/Multi-Disk-HOWTO.html" target="_top">Multi Disk HOWTO</a>. Aquesta secció tracta més en profunditat aquest tema, pot interessar especialment a proveïdors d'internet i a persones que es dediquin a configurar servidors. </p>
<p>Pel que fa a la mida de la partició d'intercanvi, hi ha molts punts de vista diferents. Un heurisme que va prou bé és fer-la tan gran com la memòria del sistema. Però en la majoria de casos no hauria de ser inferior a 512 MiB. És clar que hi ha excepcions a la regla. </p>
<p>Com a exemple, una antiga màquina domèstica podria tenir 512 MiB de RAM i un disc SATA de 20 GiB a <code class="filename">/dev/sda</code>. Podria haver-hi una partició de 8 GiB per a un altre sistema operatiu a <code class="filename">/dev/sda1</code>, una partició d'intercanvi de 512 MiB a <code class="filename">/dev/sda3</code> i la resta, aproximadament 11,5 GiB a <code class="filename">/dev/sda2</code>, com a partició Linux. </p>
<p>Per tenir una idea de l'espai que ocupen altres paquets que us poden interessar una vegada la instal·lació del sistema ha estat completada, llegiu <a class="xref" href="apds02.html" title="D.2. Espai requerit per a les tasques">Secció D.2, «Espai requerit per a les tasques»</a>. </p>
</div>
<div class="navfooter">
<hr>
<table width="100%" summary="Navigation footer">
<tr>
<td width="40%" align="left">
<a accesskey="p" href="apcs02.html"><img src="images/prev.png" alt="Anterior"></a> </td>
<td width="20%" align="center"><a accesskey="u" href="apc.html"><img src="images/up.png" alt="Pujar"></a></td>
<td width="40%" align="right"> <a accesskey="n" href="apcs04.html"><img src="images/next.png" alt="Següent"></a>
</td>
</tr>
<tr>
<td width="40%" align="left" valign="top">C.2. L'arbre de directoris </td>
<td width="20%" align="center"><a accesskey="h" href="index.html"><img src="images/home.png" alt="Inici"></a></td>
<td width="40%" align="right" valign="top"> C.4. Noms dels dispositius a Linux</td>
</tr>
</table>
</div>
</body>
</html>
