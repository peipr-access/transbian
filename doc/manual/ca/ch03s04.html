<html>
<head>
<meta http-equiv="Content-Type" content="text/html; charset=UTF-8">
<title>3.4. Satisfer els requisits mínims de maquinari</title>
<link rel="stylesheet" type="text/css" href="install.css">
<meta name="generator" content="DocBook XSL Stylesheets Vsnapshot">
<link rel="home" href="index.html" title="Guia d'instal·lació de Debian GNU/Linux">
<link rel="up" href="ch03.html" title="Capítol 3. Abans d'instal·lar Debian GNU/Linux">
<link rel="prev" href="ch03s03.html" title="3.3. Informació necessària">
<link rel="next" href="ch03s05.html" title="3.5. Pre-particions per a sistemes d'arrencada múltiple">
</head>
<body bgcolor="white" text="black" link="#0000FF" vlink="#840084" alink="#0000FF">
<div class="navheader">
<table width="100%" summary="Navigation header">
<tr><th colspan="3" align="center">3.4. Satisfer els requisits mínims de maquinari</th></tr>
<tr>
<td width="20%" align="left">
<a accesskey="p" href="ch03s03.html"><img src="images/prev.png" alt="Anterior"></a> </td>
<th width="60%" align="center">Capítol 3. Abans d'instal·lar Debian GNU/Linux</th>
<td width="20%" align="right"> <a accesskey="n" href="ch03s05.html"><img src="images/next.png" alt="Següent"></a>
</td>
</tr>
</table>
<hr>
</div>
<div class="sect1">
<div class="titlepage"><div><div><h2 class="title">
<a name="minimum-hardware-reqts"></a>3.4. Satisfer els requisits mínims de maquinari</h2></div></div></div>
<p>Un cop hàgiu recollit la informació necessària sobre el maquinari del vostre ordinador, comproveu que aquest us permet fer el tipus d'instal·lació que voleu. </p>
<p>Depenent de les vostres necessitats, podeu aconseguir-ho amb menys maquinari del que es recomana a la taula que trobareu a continuació. De tota manera, la majoria d'usuaris s'arrisquen a tenir frustracions si ignoren aquests suggeriments. </p>
<p>Un Pentium 4 a 1GHz és el mínim recomanat per a un sistema d'escriptori. </p>
<div class="table">
<a name="idm603"></a><p class="title"><b>Taula 3.2. Requisits mínims del sistema recomanats</b></p>
<div class="table-contents"><table class="table" summary="Requisits mínims del sistema recomanats" border="1">
<colgroup>
<col>
<col>
<col>
<col>
</colgroup>
<thead><tr>
<th>Tipus d'instal·lació</th>
<th>RAM (mínim)</th>
<th>RAM (recomanada)</th>
<th>Disc dur</th>
</tr></thead>
<tbody>
<tr>
<td>Sense escriptori</td>
<td>256 MiB</td>
<td>512 MiB</td>
<td>2 GiB</td>
</tr>
<tr>
<td>Amb escriptori</td>
<td>1 GiB</td>
<td>2 GiB</td>
<td>10 GiB</td>
</tr>
</tbody>
</table></div>
</div>
<br class="table-break"><p>El valor mínim assumeix que la memòria d'intercanvi («swap») serà activada i una imatge que no sigui «liveCD» serà usada. El valor <span class="quote">«<span class="quote">Sense escriptori</span>»</span> («No desktop») assumeix que l'instal·lador sense gràfics (en mode text) serà usat. </p>
<p>Els actuals requeriments mínims de memòria són menors que els indicats a la taula. Amb la memòria d'intercanvi activada, és possible instal·lar Debian amb tan sols 350MB. El mateix val pels requeriments d'espai en disc, especialment si escolliu quines aplicacions voleu instal·lar; podeu trobar informació addicional sobre els requeriments de disc a la <a class="xref" href="apds02.html" title="D.2. Espai requerit per a les tasques">Secció D.2, «Espai requerit per a les tasques»</a>. </p>
<p>És possible executar un entorn gràfic d'escriptori a sistemes més vells o de gama baixa, però en aquest cas es recomana que instal·leu un gestor de finestres amb menys requeriments que GNOME o KDE Plasma; les alternatives passen per utilitzar <code class="classname">xfce4</code>, <code class="classname">icewm</code> i <code class="classname">wmaker</code>, però n'hi d'altres per escollir. </p>
<p>És quasi impossible donar els requeriments d'espai o memòria de forma general per a una instal·lació de servidor ja que depenen molt de l'ús que se li done. </p>
<p>Recordeu que aquestes mides no inclouen tota la resta de materials que s'acostumen a trobar, com ara fitxers d'usuaris, correu i dades. Sempre és millor ser generós quan s'està considerant l'espai per als propis fitxers i dades. </p>
<p>L'espai de disc que es necessita per a un funcionament suau de Debian GNU/Linux es té en compte en els requeriments recomanats del sistema. Notablement, la partició <code class="filename">/var</code> conté molta informació d'estat específica de Debian, a més del contingut habitual, com els fitxers de registre. Els fitxers de l'ordre <span class="command"><strong>dpkg</strong></span> (amb informació de tots els paquets instal·lats) fàcilment poden ocupar 40 MiB. A més, <span class="command"><strong>apt</strong></span> hi posa els paquets descarregats abans d'instal·lar-los. Hauríeu d'assignar com a mínim 200 MiB per a <code class="filename">/var</code>, i molt més si instal·leu un entorn gràfic d'escriptori. </p>
</div>
<div class="navfooter">
<hr>
<table width="100%" summary="Navigation footer">
<tr>
<td width="40%" align="left">
<a accesskey="p" href="ch03s03.html"><img src="images/prev.png" alt="Anterior"></a> </td>
<td width="20%" align="center"><a accesskey="u" href="ch03.html"><img src="images/up.png" alt="Pujar"></a></td>
<td width="40%" align="right"> <a accesskey="n" href="ch03s05.html"><img src="images/next.png" alt="Següent"></a>
</td>
</tr>
<tr>
<td width="40%" align="left" valign="top">3.3. Informació necessària </td>
<td width="20%" align="center"><a accesskey="h" href="index.html"><img src="images/home.png" alt="Inici"></a></td>
<td width="40%" align="right" valign="top"> 3.5. Pre-particions per a sistemes d'arrencada múltiple</td>
</tr>
</table>
</div>
</body>
</html>
