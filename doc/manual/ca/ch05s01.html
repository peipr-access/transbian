<html>
<head>
<meta http-equiv="Content-Type" content="text/html; charset=UTF-8">
<title>5.1. Arrencada de l'instal·lador en l'arquitectura 64-bit PC</title>
<link rel="stylesheet" type="text/css" href="install.css">
<meta name="generator" content="DocBook XSL Stylesheets Vsnapshot">
<link rel="home" href="index.html" title="Guia d'instal·lació de Debian GNU/Linux">
<link rel="up" href="ch05.html" title="Capítol 5. Arrencada del sistema d'instal·lació">
<link rel="prev" href="ch05.html" title="Capítol 5. Arrencada del sistema d'instal·lació">
<link rel="next" href="ch05s02.html" title="5.2. Accessibilitat">
</head>
<body bgcolor="white" text="black" link="#0000FF" vlink="#840084" alink="#0000FF">
<div class="navheader">
<table width="100%" summary="Navigation header">
<tr><th colspan="3" align="center">5.1. Arrencada de l'instal·lador en l'arquitectura <span class="phrase">64-bit PC</span>
</th></tr>
<tr>
<td width="20%" align="left">
<a accesskey="p" href="ch05.html"><img src="images/prev.png" alt="Anterior"></a> </td>
<th width="60%" align="center">Capítol 5. Arrencada del sistema d'instal·lació</th>
<td width="20%" align="right"> <a accesskey="n" href="ch05s02.html"><img src="images/next.png" alt="Següent"></a>
</td>
</tr>
</table>
<hr>
</div>
<div class="sect1">
<div class="titlepage"><div><div><h2 class="title">
<a name="idm1086"></a>5.1. Arrencada de l'instal·lador en l'arquitectura <span class="phrase">64-bit PC</span>
</h2></div></div></div>
<div class="warning"><table border="0" summary="Warning">
<tr>
<td rowspan="2" align="center" valign="top" width="25"><img alt="[Avís]" src="images/warning.png"></td>
<th align="left">Avís</th>
</tr>
<tr><td align="left" valign="top"><p>Si teniu altres sistemes operatius que voleu mantenir al sistema (configurats amb arrencada dual), hauríeu d'assegurar-vos que han estat aturats correctament <span class="emphasis"><em>abans</em></span> d'arrencar l'instal·lador. Instal·lar un sistema operatiu mentre un altre està en hibernació (és a dir, ha estat suspès a disc) podria originar pèrdues o danys en l'estat del sistema operatiu suspès, que podria causar problemes en reiniciar. </p></td></tr>
</table></div>
<div class="note"><table border="0" summary="Note">
<tr>
<td rowspan="2" align="center" valign="top" width="25"><img alt="[Nota]" src="images/note.png"></td>
<th align="left">Nota</th>
</tr>
<tr><td align="left" valign="top"><p>Per informar-se de com arrencar l'instal·lador gràfic, vegeu <a class="xref" href="ch05s01.html#graphical" title="5.1.8. L'instal·lador gràfic">Secció 5.1.8, «L'instal·lador gràfic»</a>. </p></td></tr>
</table></div>
<div class="sect2">
<div class="titlepage"><div><div><h3 class="title">
<a name="usb-boot-x86"></a>5.1.1. Arrencada des d'un llapis USB</h3></div></div></div>
<p>Si el seu ordinador pot arrencar des d'un USB, probablement aquesta és la opció més fàcil per la instal·lació. Assumint que ho teniu tot preparat (<span class="phrase"><a class="xref" href="ch03s06.html#boot-dev-select-x86" title="3.6.2. Selecció del dispositiu d'arrencada">Secció 3.6.2, «Selecció del dispositiu d'arrencada»</a></span> i <a class="xref" href="ch04s03.html" title="4.3. Preparació dels fitxers per arrencar amb el llapis de memòria USB">Secció 4.3, «Preparació dels fitxers per arrencar amb el llapis de memòria USB»</a>), només heu de connectar la memòria USB en algun dels connectors lliures i reiniciar l'ordinador. El sistema arrencarà i, llevat que hageu fet servir un mètode distint per preparar el USB i que no estigui en condicions, se us presentarà el menú gràfic d'arrencada (en el maquinari que ho suporta). Ara podeu seleccionar diferents opcions d'instal·ació o només teclejar <span class="keycap"><strong>Intro</strong></span>. </p>
</div>
<div class="sect2">
<div class="titlepage"><div><div><h3 class="title">
<a name="idm1102"></a>5.1.2. Arrencada des d'un disc òptic (CD/DVD)</h3></div></div></div>
<p>Si disposeu d'un conjunt de discos òptics i el vostre ordinador permet arrencar directament des d'ells, fantàstic! Simplement <span class="phrase"> configureu el sistema perquè arrenqui des d'un disc òptic tal i com es descriu a <a class="xref" href="ch03s06.html#boot-dev-select-x86" title="3.6.2. Selecció del dispositiu d'arrencada">Secció 3.6.2, «Selecció del dispositiu d'arrencada»</a>, </span> inseriu el disc, reinicieu l'ordinador i podeu passar al següent capítol. </p>
<p>Recordeu que alguns dispositius òptics poden necessitar controladors especials i pot ser que aquests no siguin accessibles en els primers passos de la instal·lació. Si el mètode estàndard d'arrencada des d'un disc òptic no us funciona al vostre ordinador, torneu a repassar aquest capítol i pareu atenció a la utilització de nuclis i mètodes d'instal·lació alternatius que probablement us funcionin. </p>
<p>Tot i que no pugueu arrencar des d'un disc òptic, probablement podeu utilitzar-ho per instal·lar els components del sistema Debian i qualsevol paquet. Heu d'arrencar utilitzant un altre mitjà i quan sigui l'hora d'instal·lar el sistema operatiu, el sistema base i qualsevol paquet addicional, enllaceu el sistema d'instal·lació amb el dispositiu òptic. </p>
<p>Si teniu problemes en l'arrencada, vegeu <a class="xref" href="ch05s04.html" title="5.4. Resolució de problemes del procés d'instal·lació">Secció 5.4, «Resolució de problemes del procés d'instal·lació»</a>. </p>
</div>
<div class="sect2">
<div class="titlepage"><div><div><h3 class="title">
<a name="boot-win32"></a>5.1.3. Com arrencar des de Windows</h3></div></div></div>
<p>Per iniciar l'instal·lador des de Windows, podeu </p>
<div class="itemizedlist"><ul class="itemizedlist" type="disc">
<li class="listitem"><p>aconseguiu un mitjà d'instal·lació com es descriu a <a class="xref" href="ch04s01.html" title="4.1. Imatges oficials d'instal·lació de Debian GNU/Linux">Secció 4.1, «Imatges oficials d'instal·lació de Debian GNU/Linux»</a><span class="phrase"> o <a class="xref" href="ch04s03.html" title="4.3. Preparació dels fitxers per arrencar amb el llapis de memòria USB">Secció 4.3, «Preparació dels fitxers per arrencar amb el llapis de memòria USB»</a></span> o </p></li>
<li class="listitem"><p>descarregar l'arxiu executable Windows, disponible a <a class="ulink" href="http://ftp.es.debian.org/debian/tools/win32-loader/stable/win32-loader.exe" target="_top">tools/win32-loader/stable/win32-loader.exe</a> en els miralls de Debian. </p></li>
</ul></div>
<p>

</p>
<p>Si utilitzeu un mitjà d'instal·lació òptic, es llançarà un programa d'instal·lació automàticament quan inseriu el disc. Si el Windows no l'inicia automàticament, o si esteu utilitzant un llapis de memòria USB, podeu executar-ho manualment accedint al dispositiu i executant <span class="command"><strong>setup.exe</strong></span>. </p>
<p>Després d'iniciar el programa, us faran unes poques qüestions preliminars i el sistema estarà ja preparat per iniciar l'instal·lador de Debian GNU/Linux. </p>
</div>
<div class="sect2">
<div class="titlepage"><div><div><h3 class="title">
<a name="install-from-dos"></a>5.1.4. Arrencar des de DOS fent servir «loadlin»</h3></div></div></div>
<p>Arrencada en DOS (no amb Windows). Per això, podeu arrencar des d'un disc de recuperació o de diagnosi. </p>
<p>Si teniu accés al CD d'instal·lació, canviau l'unitat actual per l'unitat de CD-ROM, p. ex. </p>
<div class="informalexample"><pre class="screen">
d:
</pre></div>
<p> a continuació assegurau-vos que teniu preparat el vostre disc dur així com s'explica a <a class="xref" href="ch04s04.html#files-loadlin" title="4.4.2. Iniciar la instal·lació des del disc dur amb DOS fent servir loadlin">Secció 4.4.2, «Iniciar la instal·lació des del disc dur amb DOS fent servir <span class="command"><strong>loadlin</strong></span>»</a> i canviau l'unitat actual per aquest si és necessari. </p>
<p>Introduïu el subdirectori per l'opció que desitgeu, p. ex. </p>
<div class="informalexample"><pre class="screen">
cd \install.<code class="filename">amd</code>
</pre></div>
<p> Si preferiu fer servir l'instal·lador gràfic, introduïu el subdirectori <code class="filename">gtk</code>. </p>
<div class="informalexample"><pre class="screen">
cd gtk
</pre></div>
<p> A continuació, executeu l'ordre <span class="command"><strong>install.bat</strong></span>. Es carregarà el nucli i arrencarà l'instal·lador del sistema. </p>
</div>
<div class="sect2">
<div class="titlepage"><div><div><h3 class="title">
<a name="boot-initrd"></a>5.1.5. Arrencada des de Linux utilitzant <span class="command"><strong>GRUB</strong></span>
</h3></div></div></div>
<p>Per arrencar l'instal·lador des d'un disc dur, primer heu de baixar els fitxers necessaris tal i com es descriu a <a class="xref" href="ch04s04.html" title="4.4. Preparació dels fitxers per arrencar des del disc dur">Secció 4.4, «Preparació dels fitxers per arrencar des del disc dur»</a>. </p>
<p>Pel <span class="command"><strong>GRUB2</strong></span> nececessitareu configurar dues coses essencials a <code class="filename">/boot/grub/grub.cfg</code>: </p>
<div class="itemizedlist"><ul class="itemizedlist" type="disc">
<li class="listitem"><p>per carregar l'<code class="filename">initrd.gz</code> de l'instal·lador al moment d'engegar; </p></li>
<li class="listitem"><p>fer que el nucli <code class="filename">vmlinuz</code> usi un disc en RAM com a partició arrel. </p></li>
</ul></div>
<p>

</p>
<p>Una entrada per a l'instal·lador podria ser per exemple: </p>
<div class="informalexample"><pre class="screen">menuentry 'New Install' {
insmod part_msdos
insmod ext2
set root='(hd0,msdos1)'
linux /boot/newinstall/vmlinuz
initrd /boot/newinstall/initrd.gz
}
</pre></div>
<p>

</p>
</div>
<div class="sect2">
<div class="titlepage"><div><div><h3 class="title">
<a name="boot-tftp-x86"></a>5.1.6. Arrencada amb el TFTP</h3></div></div></div>
<p>Per arrencar des de la xarxa necessitareu una connexió i un servidor d'arrencada de xarxa TFTP ( i probablement un servidor DHCP, RARP o BOOTP per a la configuració automàtica de la xarxa). </p>
<p>El mètode d'instal·lació per suportar l'arrencada de la xarxa es descriu a <a class="xref" href="ch04s05.html" title="4.5. Preparació dels fitxers per a l'arrencada en xarxa TFTP">Secció 4.5, «Preparació dels fitxers per a l'arrencada en xarxa TFTP»</a>. </p>
<p>Hi ha diversos mètodes per a arrencar via TFTP en i386. </p>
<div class="sect3">
<div class="titlepage"><div><div><h4 class="title">
<a name="idm1165"></a>5.1.6.1. Targeta de xarxa o placa mare que suporta PXE</h4></div></div></div>
<p>És possible que la vostra targeta de xarxa o la placa mare proporcionin la possibilitat d'arrencada via PXE. Es tracta d'una reimplementació d'<span class="trademark">Intel</span>™ de l'arrencada via TFTP. Si és el vostre cas, podeu configurar la BIOS/UEFI perquè arrenqui via la xarxa. </p>
</div>
<div class="sect3">
<div class="titlepage"><div><div><h4 class="title">
<a name="idm1169"></a>5.1.6.2. Targeta de xarxa («NIC») amb una ROM d'arrencada («BootROM») via xarxa</h4></div></div></div>
<p>És possible que la vostra targeta de xarxa proporcioni la possibilitat d'arrencar via TFTP. </p>
</div>
<div class="sect3">
<div class="titlepage"><div><div><h4 class="title">
<a name="idm1172"></a>5.1.6.3. Etherboot</h4></div></div></div>
<p>El <a class="ulink" href="http://www.etherboot.org" target="_top">projecte etherboot</a> proporciona disquets d'arrencada i fins hi tot roms d'arrencada que permeten l'arrencada via TFTP. </p>
</div>
</div>
<div class="sect2">
<div class="titlepage"><div><div><h3 class="title">
<a name="boot-screen"></a>5.1.7. Pantalla de benvinguda</h3></div></div></div>
<p>Quan arrenqui l'instal·lador us apareixerà una pantalla gràfica amigable mostrant el logotip de Debian i un menú: </p>
<div class="informalexample"><pre class="screen">Debian GNU/Linux installer boot menu

Graphical install
Install
Advanced options                            &gt;
Accessible dark contrast installer menu     &gt;
Help
Install with speech synthesis
</pre></div>
<p>

</p>
<div class="note"><table border="0" summary="Note">
<tr>
<td rowspan="2" align="center" valign="top" width="25"><img alt="[Nota]" src="images/note.png"></td>
<th align="left">Nota</th>
</tr>
<tr><td align="left" valign="top"><p>Aquesta pantalla gràfica pot tenir un aspecte bastant diferent dependent de com s'arrenca la vostra màquina (BIOS o UEFI), però hi haurà les mateixes opcions. </p></td></tr>
</table></div>
<p>Depenent del mètode d'instal·lació que esteu utilitzant, la opció <span class="quote">«<span class="quote">Graphical install</span>»</span> podria no estar disponible. </p>
<p>Per a una instal·lació normal, seleccioneu l'entrada <span class="quote">«<span class="quote">Graphical install</span>»</span> o <span class="quote">«<span class="quote">Install</span>»</span> — ja sigui utilitzant les tecles de desplaçament o escrivint la primera lletra (ressaltada) — i prement <span class="keycap"><strong>Intro</strong></span> per l'arrencada de l'instal·lador. L'entrada <span class="quote">«<span class="quote">Graphical install</span>»</span> ve seleccionada per defecte. </p>
<p>L'entrada <span class="quote">«<span class="quote">Advanced options</span>»</span> dóna accés a un segon menú que permet arrencar l'instal·lador en mode expert, en mode rescat i per instal·lacions automatitzades. </p>
<p>Si voleu o necessiteu afegir paràmetres d'arrencada a l'instal·lador o al nucli, premeu <span class="keycap"><strong>Tab</strong></span>. Açò mostrarà l'ordre predeterminat d'arrencada de l'entrada de menú que tingueu seleccionada i us permetrà afegir opcions addicionals. Tingueu en compte que la disposició del teclat en aquest punt encara és QWERTY. Les pantalles d'ajuda (vegeu més avall) us mostren les opcions possibles més habituals. Premeu <span class="keycap"><strong>Intro</strong></span> per arrencar l'instal·lador amb les vostres opcions; si premeu <span class="keycap"><strong>Esc</strong></span> tornareu al menú d'arrencada i es desfaran els canvis realitzats. </p>
<p>Si trieu l'entrada <span class="quote">«<span class="quote">Help</span>»</span> us mostrarà la primera pantalla d'ajuda que dona una visió general de totes les pantalles d'ajuda. Per a tornar al menú d'arrencada després de mostrar les pantalles d'ajuda, escriviu <span class="quote">«<span class="quote">menu</span>»</span> a l'indicador d'entrada i premeu <span class="keycap"><strong>Intro</strong></span>.. Totes les pantalles d'ajuda tenen un indicador d'arrencada on podeu escriure l'ordre d'arrencada: </p>
<div class="informalexample"><pre class="screen">
Press F1 for the help index, or ENTER to boot:
</pre></div>
<p> En aquest punt podeu prémer <span class="keycap"><strong>Intro</strong></span> per arrencar l'instal·lador amb les opcions predeterminades, o bé introduir una ordre d'arrencada específica i, opcionalment, paràmetres d'arrencada addicionals. Podeu trobar alguns paràmetres d'arrencada prou comuns a les diferents pantalles d'ajuda. Si afegiu algun paràmetre a la línia d'ordres d'arrencada, recordeu escriure primer el mètode d'arrencada (per defecte és <strong class="userinput"><code>install</code></strong>) i un espai abans del primer paràmetre (p.ex, <strong class="userinput"><code>install fb=false</code></strong>). </p>
<div class="note"><table border="0" summary="Note">
<tr>
<td rowspan="2" align="center" valign="top" width="25"><img alt="[Nota]" src="images/note.png"></td>
<th align="left">Nota</th>
</tr>
<tr><td align="left" valign="top"><p>En aquest moment, el teclat predeterminat és l'anglès americà. Açò vol dir que si el vostre teclat té una disposició diferent (específica d'un idioma), els caràcters que apareixen a la pantalla poden ser diferents dels que esperàveu escriure. La Wikipedia té un <a class="ulink" href="https://en.wikipedia.org/wiki/Keyboard_layout#United_States" target="_top">esquema de teclat US</a> que es pot utilitzar com a referència per trobar les tecles correctes. </p></td></tr>
</table></div>
<p>
</p>
<div class="note"><table border="0" summary="Note">
<tr>
<td rowspan="2" align="center" valign="top" width="25"><img alt="[Nota]" src="images/note.png"></td>
<th align="left">Nota</th>
</tr>
<tr><td align="left" valign="top">
<p>Si utilitzeu un sistema que té la BIOS configurada per utilitzar la consola sèrie, podria passar que no poguéreu veure la pantalla inicial d'arrencada fins que no tingueu l'instal·lador arrencat; podria ser que no veiéreu ni el menú d'arrencada. El mateix pot passar quan esteu arrencant el sistema amb un dispositiu de gestió remota que done una interfície de text a la consola VGA. Alguns exemples d'aquests dispositius són la consola text de Compaq <span class="quote">«<span class="quote">integrated Lights Out</span>»</span> (iLO) i el <span class="quote">«<span class="quote">Integrated Remote Assistant</span>»</span> d'HP (IRA). </p>
<p>Per a saltar-vos la pantalla gràfica d'arrencada podeu prémer a cegues <span class="keycap"><strong>Esc</strong></span> per obtenir un indicador d'arrencada en mode text o (igualment a cegues) prémer <span class="quote">«<span class="quote">H</span>»</span> seguit de <span class="keycap"><strong>Intro</strong></span> per seleccionar l'opció <span class="quote">«<span class="quote">Help</span>»</span> descrita abans. Després d'això les pulsacions de tecles es mostraran a l'indicador. Per a deshabilitar el «framebuffer» per a la resta de la instal·lació, haureu d'afegir també <strong class="userinput"><code>vga=normal fb=false</code></strong> a l'indicador d'arrencada com descriu el text d'ajuda. </p>
</td></tr>
</table></div>
<p>
</p>
</div>
<div class="sect2">
<div class="titlepage"><div><div><h3 class="title">
<a name="graphical"></a>5.1.8. L'instal·lador gràfic</h3></div></div></div>
<p>La versió gràfica de l'instal·lador només està disponible per a un nombre limitat d'arquitectures, incloent <span class="phrase">64-bit PC</span>. La funcionalitat de l'instal·lador gràfic és essencialment la mateixa que la versió text de l'instal·lador, però amb un aspecte diferent; en el fons utilitza els mateixos programes. </p>
<p>Encara que la funcionalitat sigui idèntica, l'instal·lador gràfic té alguns avantatges significatius. La millora principal és que suporta més idiomes, concretament aquells que utilitzen jocs de caràcters que no es poden mostrar amb la interfície <span class="quote">«<span class="quote">newt</span>»</span>. També incorpora certes millores relacionades amb la usabilitat com l'opció d'utilitzar el ratolí, i en alguns casos també es poden veure diverses preguntes alhora en una mateixa pantalla. </p>
<p>L'instal·lador gràfic està disponible en totes les imatges de CD/DVD i amb el mètode d'instal·lació amb mitjans físics. Per arrencar l'instal·lador gràfic seleccioneu l'opció rellevant al menú d'arrencada. El mode expert i de rescat de l'instal·lador gràfic es pot seleccionar des del menú <span class="quote">«<span class="quote">Advanced options</span>»</span>. Els mètodes anteriors d'arrencada <strong class="userinput"><code>installgui</code></strong>, <strong class="userinput"><code>expertgui</code></strong> i <strong class="userinput"><code>rescuegui</code></strong> encara poden utilitzar-se des de l'indicador d'arrencada que es mostra després de seleccionar l'opció <span class="quote">«<span class="quote">Help</span>»</span> al menú d'arrencada. </p>
<p>Hi ha una imatge de l'instal·lador gràfic per arrencar per xarxa. També està disponible com a imatge ISO <span class="quote">«<span class="quote">mini</span>»</span> especial<a href="#ftn.gtk-miniiso-x86" class="footnote" name="gtk-miniiso-x86"><sup class="footnote">[4]</sup></a>, que és útil sobretot per a fer proves. </p>
<p>Tal i com passa en l'instal·lador de text, és possible afegir paràmetres d'arrencada quan s'inicia l'instal·lador gràfic. </p>
<div class="note"><table border="0" summary="Note">
<tr>
<td rowspan="2" align="center" valign="top" width="25"><img alt="[Nota]" src="images/note.png"></td>
<th align="left">Nota</th>
</tr>
<tr><td align="left" valign="top">
<p>L'instal·lador gràfic requereix més memòria que l'instal·lador de text: 810MB. Si no hi ha prou memòria, passarà a utilitzar la interfície <span class="quote">«<span class="quote">newt</span>»</span> automàticament com a alternativa. </p>
<p>Si la quantitat de memòria en el vostre sistema està per sota de 780MB, l'instal·lador gràfic podria fallar a l'arrencar mentre l'instal·lador de text encara hauria de funcionar. Es recomana la utilització de l'instal·lador de text en sistemes amb poca memòria. </p>
</td></tr>
</table></div>
</div>
<div class="footnotes">
<br><hr width="100" align="left">
<div id="ftn.gtk-miniiso-x86" class="footnote"><p><a href="#gtk-miniiso-x86" class="para"><sup class="para">[4] </sup></a> La imatge ISO mini es pot descarregar des d'una de les rèpliques de Debian tal i com es descriu a <a class="xref" href="ch04s02.html" title="4.2. Descarregar fitxers de les rèpliques de Debian">Secció 4.2, «Descarregar fitxers de les rèpliques de Debian»</a>. Busqueu <code class="filename">netboot/gtk/mini.iso</code>. </p></div>
</div>
</div>
<div class="navfooter">
<hr>
<table width="100%" summary="Navigation footer">
<tr>
<td width="40%" align="left">
<a accesskey="p" href="ch05.html"><img src="images/prev.png" alt="Anterior"></a> </td>
<td width="20%" align="center"><a accesskey="u" href="ch05.html"><img src="images/up.png" alt="Pujar"></a></td>
<td width="40%" align="right"> <a accesskey="n" href="ch05s02.html"><img src="images/next.png" alt="Següent"></a>
</td>
</tr>
<tr>
<td width="40%" align="left" valign="top">Capítol 5. Arrencada del sistema d'instal·lació </td>
<td width="20%" align="center"><a accesskey="h" href="index.html"><img src="images/home.png" alt="Inici"></a></td>
<td width="40%" align="right" valign="top"> 5.2. Accessibilitat</td>
</tr>
</table>
</div>
</body>
</html>
