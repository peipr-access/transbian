<html>
<head>
<meta http-equiv="Content-Type" content="text/html; charset=UTF-8">
<title>8.6. Restauració d'un sistema amb errors</title>
<link rel="stylesheet" type="text/css" href="install.css">
<meta name="generator" content="DocBook XSL Stylesheets Vsnapshot">
<link rel="home" href="index.html" title="Guia d'instal·lació de Debian GNU/Linux">
<link rel="up" href="ch08.html" title="Capítol 8. Següents passos i per on seguir">
<link rel="prev" href="ch08s05.html" title="8.5. Compilar un nou nucli">
<link rel="next" href="apa.html" title="Apèndix A. Com Instal·lar">
</head>
<body bgcolor="white" text="black" link="#0000FF" vlink="#840084" alink="#0000FF">
<div class="navheader">
<table width="100%" summary="Navigation header">
<tr><th colspan="3" align="center">8.6. Restauració d'un sistema amb errors</th></tr>
<tr>
<td width="20%" align="left">
<a accesskey="p" href="ch08s05.html"><img src="images/prev.png" alt="Anterior"></a> </td>
<th width="60%" align="center">Capítol 8. Següents passos i per on seguir</th>
<td width="20%" align="right"> <a accesskey="n" href="apa.html"><img src="images/next.png" alt="Següent"></a>
</td>
</tr>
</table>
<hr>
</div>
<div class="sect1">
<div class="titlepage"><div><div><h2 class="title">
<a name="rescue"></a>8.6. Restauració d'un sistema amb errors</h2></div></div></div>
<p>En alguns casos, les coses no acaben de funcionar correctament, i el sistema que curosament heu instal·lat no arrenca. Probablement el carregador d'arrencada no s'hagi executat correctament durant la comprovació d'un canvi, o potser el nucli instal·lat no s'arrenqui, o potser els raigs còsmics hagin afectat el disc i hagin alterat un bit del fitxer <code class="filename">/sbin/init</code>. Independentment de l'origen de l'error, necessiteu un sistema per treballar mentre no solucioneu el problema; en aquesta situació el mode de rescat us pot ser útil. </p>
<p>Per accedir al mode de rescat, seleccioneu <strong class="userinput"><code>rescue</code></strong> al menú d'engegada, escriviu <strong class="userinput"><code>rescue</code></strong> a l'indicador <code class="prompt">boot:</code> o arrenqueu amb el paràmetre d'arrencada <strong class="userinput"><code>rescue/enable=true</code></strong>. Us apareixeran les primeres pantalles de l'instal·lador amb una nota a la cantonada indicant que l'esteu executant en el mode de rescat i no realitzant una instal·lació completa. No us preocupeu, no se us sobreescriurà el sistema! El mode de rescat aprofita les facilitats de detecció de maquinari disponibles en l'instal·lador per assegurar que disposeu dels discs, dispositius de xarxa i similars durant la reparació del sistema. </p>
<p>En comptes de l'eina de fer particions, us hauria d'aparèixer una llista de particions del sistema i demanar-vos que n'escolliu una. En la majoria dels casos hauríeu de seleccionar la partició que contingui el sistema de fitxers arrel que voleu reparar. Us seria possible seleccionar les particions en els dispositius RAID i LVM i les creades directament als discs. </p>
<p>L'instal·lador intentarà donar-vos accés a l'indicador de l'intèrpret d'ordres del sistema de fitxers seleccionat amb el qual podeu reparar el sistema. <span class="phrase">Per exemple, si heu de tornar a instal·lar el carregador d'arrencada GRUB al registre d'arrencada del primer disc dur, podríeu utilitzar l'ordre <strong class="userinput"><code>grub-install '(hd0)'</code></strong>. </span> </p>
<p>Si l'instal·lador no pot executar un intèrpret d'ordres en el sistema de fitxers arrel que heu seleccionat, pot ser que el primer contingui errors, en aquest cas mostrarà un avís i us permetrà utilitzar un intèrpret d'ordres en l'entorn de l'instal·lador. En aquest entorn no disposareu de tantes eines, però segurament seran suficient per solucionar l'error del sistema. L'arrel del sistema de fitxers que heu seleccionat es muntarà al directori <code class="filename">/target</code>. </p>
<p>En qualsevol cas, un cop sortiu de la línia d'ordres el sistema es reiniciarà. </p>
<p>Com apunt final, recordeu que la reparació d'un sistema amb errors pot ser difícil, i que aquest manual no pretén endinsar-se en totes les possibles causes o solucions. Si teniu problemes, consulteu un expert. </p>
</div>
<div class="navfooter">
<hr>
<table width="100%" summary="Navigation footer">
<tr>
<td width="40%" align="left">
<a accesskey="p" href="ch08s05.html"><img src="images/prev.png" alt="Anterior"></a> </td>
<td width="20%" align="center"><a accesskey="u" href="ch08.html"><img src="images/up.png" alt="Pujar"></a></td>
<td width="40%" align="right"> <a accesskey="n" href="apa.html"><img src="images/next.png" alt="Següent"></a>
</td>
</tr>
<tr>
<td width="40%" align="left" valign="top">8.5. Compilar un nou nucli </td>
<td width="20%" align="center"><a accesskey="h" href="index.html"><img src="images/home.png" alt="Inici"></a></td>
<td width="40%" align="right" valign="top"> Apèndix A. Com Instal·lar</td>
</tr>
</table>
</div>
</body>
</html>
