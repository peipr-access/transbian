<html>
<head>
<meta http-equiv="Content-Type" content="text/html; charset=UTF-8">
<title>8.2. Orientar-vos a Debian</title>
<link rel="stylesheet" type="text/css" href="install.css">
<meta name="generator" content="DocBook XSL Stylesheets Vsnapshot">
<link rel="home" href="index.html" title="Guia d'instal·lació de Debian GNU/Linux">
<link rel="up" href="ch08.html" title="Capítol 8. Següents passos i per on seguir">
<link rel="prev" href="ch08s01.html" title="8.1. Aturar el sistema">
<link rel="next" href="ch08s03.html" title="8.3. Lectura i informació addicional">
</head>
<body bgcolor="white" text="black" link="#0000FF" vlink="#840084" alink="#0000FF">
<div class="navheader">
<table width="100%" summary="Navigation header">
<tr><th colspan="3" align="center">8.2. Orientar-vos a Debian</th></tr>
<tr>
<td width="20%" align="left">
<a accesskey="p" href="ch08s01.html"><img src="images/prev.png" alt="Anterior"></a> </td>
<th width="60%" align="center">Capítol 8. Següents passos i per on seguir</th>
<td width="20%" align="right"> <a accesskey="n" href="ch08s03.html"><img src="images/next.png" alt="Següent"></a>
</td>
</tr>
</table>
<hr>
</div>
<div class="sect1">
<div class="titlepage"><div><div><h2 class="title">
<a name="debian-orientation"></a>8.2. Orientar-vos a Debian</h2></div></div></div>
<p>Debian és una mica diferent d'altres distribucions. Fins i tot si esteu familiaritzats amb altres distribucions Linux, hi ha coses que hauríeu de saber sobre Debian, i que us poden ajudar a mantenir el vostre sistema en bon estat i net. Aquest capítol conté material d'ajuda per orientar-vos; no pretén ser un tutorial sobre com usar Debian, sinó un breu cop d'ull al sistema per als més apressats. </p>
<div class="sect2">
<div class="titlepage"><div><div><h3 class="title">
<a name="idm3018"></a>8.2.1. El sistema de paquets de Debian</h3></div></div></div>
<p>El concepte més important que heu de comprendre és el sistema d'empaquetament de Debian. Essencialment, considereu que la major part del vostre sistema està sota el control del sistema de paquets. Això inclou: </p>
<div class="itemizedlist"><ul class="itemizedlist" type="disc">
<li class="listitem"><p><code class="filename">/usr</code> (excloent <code class="filename">/usr/local</code>) </p></li>
<li class="listitem"><p> <code class="filename">/var</code> (podeu generar <code class="filename">/var/local</code> sense risc) </p></li>
<li class="listitem"><p> <code class="filename">/bin</code> </p></li>
<li class="listitem"><p> <code class="filename">/sbin</code> </p></li>
<li class="listitem"><p> <code class="filename">/lib</code> </p></li>
</ul></div>
<p> Per exemple, si reemplaceu <code class="filename">/usr/bin/perl</code>, funcionarà, però si aleshores actualitzeu el vostre paquet <code class="classname">perl</code>, el fitxer que hi havia serà reemplaçat de nou. Els més experts ho podeu evitar posant els paquets a <span class="quote">«<span class="quote">hold</span>»</span> (mantenir) amb l'<span class="command"><strong>aptitude</strong></span>. </p>
<p>Un dels millors mètodes d'instal·lació és «apt». Podeu usar la versió de línia d'ordres <span class="command"><strong>apt</strong></span>, o bé eines com ara <span class="application">aptitude</span> o <span class="application">synaptic</span> (que són bàsicament interfícies gràfiques d'<span class="command"><strong>apt</strong></span>). Noteu que «apt» també us deixarà combinar «main», «contrib» i «non-free» de tal manera que podeu tenir paquets amb restriccions (que estrictament parlant no pertanyen a Debian) així com paquets de Debian GNU/Linux al mateix temps. </p>
</div>
<div class="sect2">
<div class="titlepage"><div><div><h3 class="title">
<a name="idm3048"></a>8.2.2. Programari addicional disponible per a Debian</h3></div></div></div>
<p>Hi ha repositoris de programari oficials i no oficials que no estan disponibles predeterminadament a la instal·lació de Debian. Contenen programari que podeu considerar important i que esperau tenir. La informació sobre aquests repositoris addicionals està disponible a la pàgina de Debian <a class="ulink" href="https://wiki.debian.org/DebianSoftware" target="_top">The Software Available for Debian's Stable Release</a>. </p>
</div>
<div class="sect2">
<div class="titlepage"><div><div><h3 class="title">
<a name="idm3052"></a>8.2.3. Gestió de versions de les aplicacions</h3></div></div></div>
<p>Les versions alternatives de les aplicacions es gestionen mitjançant «update-alternatives». Si manteniu múltiples versions dels vostres programes, llegiu la pàgina del manual de «update-alternatives». </p>
</div>
<div class="sect2">
<div class="titlepage"><div><div><h3 class="title">
<a name="idm3055"></a>8.2.4. Gestió de tasques amb «cron»</h3></div></div></div>
<p>Qualsevol tasca sota la supervisió de l'administrador del sistema ha d'estar a <code class="filename">/etc</code>, on hi ha els fitxers de configuració. Si teniu una tasca «cron» com a «root», podeu posar-la a <code class="filename">/etc/cron.{daily,weekly,monthly}</code> segons si voleu que sigui diària, setmanal o mensual. Aquestes tasques seran invocades des de <code class="filename">/etc/crontab</code>, i executades per ordre alfabètic. </p>
<p>D'altra banda, si teniu una tasca que s'ha d'executar (a) com a un usuari en concret o (b) en un moment específic o amb una freqüència establerta, podeu usar <code class="filename">/etc/crontab</code>, o encara millor, <code class="filename">/etc/cron.d/qualsevol_cosa</code>. Aquests fitxers tenen un camp addicional que permet definir el compte d'usuari amb què s'executarà la tasca. </p>
<p>En qualsevol cas, simplement editeu els fitxers i cron se n'adonarà automàticament. No hi ha cap necessitat d'executar ordres especials. Per a més informació, consulteu cron(8), crontab(5), i <code class="filename">/usr/share/doc/cron/README.Debian</code>. </p>
</div>
</div>
<div class="navfooter">
<hr>
<table width="100%" summary="Navigation footer">
<tr>
<td width="40%" align="left">
<a accesskey="p" href="ch08s01.html"><img src="images/prev.png" alt="Anterior"></a> </td>
<td width="20%" align="center"><a accesskey="u" href="ch08.html"><img src="images/up.png" alt="Pujar"></a></td>
<td width="40%" align="right"> <a accesskey="n" href="ch08s03.html"><img src="images/next.png" alt="Següent"></a>
</td>
</tr>
<tr>
<td width="40%" align="left" valign="top">8.1. Aturar el sistema </td>
<td width="20%" align="center"><a accesskey="h" href="index.html"><img src="images/home.png" alt="Inici"></a></td>
<td width="40%" align="right" valign="top"> 8.3. Lectura i informació addicional</td>
</tr>
</table>
</div>
</body>
</html>
