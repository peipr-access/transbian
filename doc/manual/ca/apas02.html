<html>
<head>
<meta http-equiv="Content-Type" content="text/html; charset=UTF-8">
<title>A.2. Arrencada de l'instal·lador</title>
<link rel="stylesheet" type="text/css" href="install.css">
<meta name="generator" content="DocBook XSL Stylesheets Vsnapshot">
<link rel="home" href="index.html" title="Guia d'instal·lació de Debian GNU/Linux">
<link rel="up" href="apa.html" title="Apèndix A. Com Instal·lar">
<link rel="prev" href="apas01.html" title="A.1. Preliminars">
<link rel="next" href="apas03.html" title="A.3. Instal·lació">
</head>
<body bgcolor="white" text="black" link="#0000FF" vlink="#840084" alink="#0000FF">
<div class="navheader">
<table width="100%" summary="Navigation header">
<tr><th colspan="3" align="center">A.2. Arrencada de l'instal·lador</th></tr>
<tr>
<td width="20%" align="left">
<a accesskey="p" href="apas01.html"><img src="images/prev.png" alt="Anterior"></a> </td>
<th width="60%" align="center">Apèndix A. Com Instal·lar</th>
<td width="20%" align="right"> <a accesskey="n" href="apas03.html"><img src="images/next.png" alt="Següent"></a>
</td>
</tr>
</table>
<hr>
</div>
<div class="sect1">
<div class="titlepage"><div><div><h2 class="title">
<a name="howto-getting-images"></a>A.2. Arrencada de l'instal·lador</h2></div></div></div>
<p> L'equip de debian-cd construeix imatges d'instal·lació que utilitzen el <code class="classname">debian-installer</code> a la <a class="ulink" href="https://www.debian.org/CD/" target="_top">pàgina de Debian CD/DVD</a>. Si voleu trobar més informació d'on descarregar-se les imatges d'instal·lació, mireu <a class="xref" href="ch04s01.html" title="4.1. Imatges oficials d'instal·lació de Debian GNU/Linux">Secció 4.1, «Imatges oficials d'instal·lació de Debian GNU/Linux»</a>. </p>
<p>Alguns mètodes d'instal·lació requereixen d'altres imatges a més de les dels mitjans òptics  A la <a class="xref" href="ch04s02.html#where-files" title="4.2.1. On trobar arxius d'instal·lació">Secció 4.2.1, «On trobar arxius d'instal·lació»</a> s'explica com podeu trobar imatges a rèpliques de Debian. </p>
<p>Les següents subseccions us donaran detalls de quines imatges necessiteu aconseguir per a cada mecanisme d'instal·lació. </p>
<div class="sect2">
<div class="titlepage"><div><div><h3 class="title">
<a name="howto-getting-images-cdrom"></a>A.2.1. Disc òptic</h3></div></div></div>
<p>La imatge CD d'instal·lació per xarxa («netinst») és una imatge popular per a instal·lar bullseye amb <code class="classname">debian-installer</code>. Aquesta mètode d'instal·lació s'ha fet amb la intenció d'arrencar des de la imatge i instal·lar els paquets addicionals fent ús d'una xarxa, d'aquí el nom <span class="quote">«<span class="quote">netinst</span>»</span>. En aquesta imatge estan inclosos els components necessaris per executar l'instal·lador i els paquets bàsics per a tenir el sistema mínim de bullseye. Si voleu, podeu aconseguir una imatge completa en CD/DVD amb la qual no necessiteu la xarxa per fer la instal·lació. Tan sols necessiteu la primera imatge del conjunt. </p>
<p>Descarregueu la que preferiu i graveu-la en un disc òptic. <span class="phrase">Per arrencar el disc, necessiteu canviar la configuració de la vostra BIOS/UEFI, com s'explica a la <a class="xref" href="ch03s06.html#bios-setup" title="3.6.1. Accedir al menú de configuració de la BIOS/UEFI">Secció 3.6.1, «Accedir al menú de configuració de la BIOS/UEFI»</a>.</span> </p>
</div>
<div class="sect2">
<div class="titlepage"><div><div><h3 class="title">
<a name="howto-getting-images-usb"></a>A.2.2. Clau de memòria USB</h3></div></div></div>
<p>També podeu instal·lar des d'una clau de memòria USB. Per exemple un clauer USB pot ser un mitjà d'instal·lació de Debian molt còmode per portar per tot arreu. </p>
<p>La manera més fàcil de preparar la vostra memòria USB és baixar les imatges de Debian en CD o DVD que voleu posar-hi i escriure-les directament en la memòria. Per suposat, les dades anteriors disponibles a la memòria es perdran. Això funciona degut a què les imatges en CD/DVD de Debian són imatges <span class="quote">«<span class="quote">ISO híbrides</span>»</span> que poden arrencar des d'un dispositiu de òptic o USB. </p>
<p>Hi ha formes més flexibles per preparar un llapis de memòria per fer ús del debian-installer, i també és possible que funcioni amb llapis de memòria mes petits. Per més detalls, podeu mirar <a class="xref" href="ch04s03.html" title="4.3. Preparació dels fitxers per arrencar amb el llapis de memòria USB">Secció 4.3, «Preparació dels fitxers per arrencar amb el llapis de memòria USB»</a>. </p>
<p>Tot i que engegar des d'un dispositiu USB és força usual en sistemes UEFI, això és diferents en el món més antic de les BIOS. Algunes BIOS poden arrencar directament des de dispositius USB, però d'altres no. Pot ser que hagueu de configurar la vostra BIOS/UEFI perquè arrenque des del <span class="quote">«<span class="quote">USB legacy support (suport antic USB)</span>»</span> o <span class="quote">«<span class="quote">Legacy support (suport antic)</span>»</span>. El menú de selecció de dispositius d'arrencada hauria de mostrar <span class="quote">«<span class="quote">disc extraïble</span>»</span> o <span class="quote">«<span class="quote">USB-HDD</span>»</span> per fer que arrenque des del dispositiu USB. Podeu trobar ajudes i detalls a <a class="xref" href="ch05s01.html#usb-boot-x86" title="5.1.1. Arrencada des d'un llapis USB">Secció 5.1.1, «Arrencada des d'un llapis USB»</a>. </p>
</div>
<div class="sect2">
<div class="titlepage"><div><div><h3 class="title">
<a name="howto-getting-images-netboot"></a>A.2.3. Arrencada des de la xarxa</h3></div></div></div>
<p>També és possible arrencar el <code class="classname">debian-installer</code> completament des de la xarxa. Hi ha diferents mètodes per arrencar per xarxa depenent de la vostra arquitectura i configuració d'arrencada de xarxa. Els fitxers que podeu trobar a <code class="filename">netboot/</code> poden utilitzar-se per arrencar de la xarxa el <code class="classname">debian-installer</code>. </p>
<p>La manera més fàcil per configurar-ho és probablement l'arrencada amb PXE. Desempaqueteu amb el tar el fitxer <code class="filename">netboot/pxeboot.tar.gz</code> a <code class="filename">/srv/tftp</code> o a un altre lloc al vostre servidor tftp. Configureu el vostre servidor DHCP per que envie als clients el fitxer <code class="filename">pxelinux.0</code>, i amb una mica de sort tot anirà be. Si voleu instruccions més detallades, mireu <a class="xref" href="ch04s05.html" title="4.5. Preparació dels fitxers per a l'arrencada en xarxa TFTP">Secció 4.5, «Preparació dels fitxers per a l'arrencada en xarxa TFTP»</a>. </p>
</div>
<div class="sect2">
<div class="titlepage"><div><div><h3 class="title">
<a name="howto-getting-images-hard-disk"></a>A.2.4. Arrencada des del disc dur</h3></div></div></div>
<p>Es possible arrencar l'instal·lador sense fer ús d'un dispositiu extraïble, tan sols tenint un disc dur, que pot contenir un sistema operatiu diferent. Descarregueu <code class="filename">hd-media/initrd.gz</code>, <code class="filename">hd-media/vmlinuz</code>, i la imatge d'un CD/DVD de Debian al directori principal del vostre disc dur. Assegureu-vos de que la imatge tengui el nom acabat amb <code class="literal">.iso</code>. Ara tan sols us queda arrencar el linux amb el «initrd». <span class="phrase">A la <a class="xref" href="ch05s01.html#boot-initrd" title="5.1.5. Arrencada des de Linux utilitzant GRUB">Secció 5.1.5, «Arrencada des de Linux utilitzant <span class="command"><strong>GRUB</strong></span>»</a> s'explica com fer-ho.</span> </p>
</div>
</div>
<div class="navfooter">
<hr>
<table width="100%" summary="Navigation footer">
<tr>
<td width="40%" align="left">
<a accesskey="p" href="apas01.html"><img src="images/prev.png" alt="Anterior"></a> </td>
<td width="20%" align="center"><a accesskey="u" href="apa.html"><img src="images/up.png" alt="Pujar"></a></td>
<td width="40%" align="right"> <a accesskey="n" href="apas03.html"><img src="images/next.png" alt="Següent"></a>
</td>
</tr>
<tr>
<td width="40%" align="left" valign="top">A.1. Preliminars </td>
<td width="20%" align="center"><a accesskey="h" href="index.html"><img src="images/home.png" alt="Inici"></a></td>
<td width="40%" align="right" valign="top"> A.3. Instal·lació</td>
</tr>
</table>
</div>
</body>
</html>
