<html>
<head>
<meta http-equiv="Content-Type" content="text/html; charset=UTF-8">
<title>2.4. Mitjans d'instal·lació</title>
<link rel="stylesheet" type="text/css" href="install.css">
<meta name="generator" content="DocBook XSL Stylesheets Vsnapshot">
<link rel="home" href="index.html" title="Guia d'instal·lació de Debian GNU/Linux">
<link rel="up" href="ch02.html" title="Capítol 2. Requisits del sistema">
<link rel="prev" href="ch02s03.html" title="2.3. Compra de maquinari específic per a GNU/Linux">
<link rel="next" href="ch02s05.html" title="2.5. Requeriments de memòria i espai de disc">
</head>
<body bgcolor="white" text="black" link="#0000FF" vlink="#840084" alink="#0000FF">
<div class="navheader">
<table width="100%" summary="Navigation header">
<tr><th colspan="3" align="center">2.4. Mitjans d'instal·lació</th></tr>
<tr>
<td width="20%" align="left">
<a accesskey="p" href="ch02s03.html"><img src="images/prev.png" alt="Anterior"></a> </td>
<th width="60%" align="center">Capítol 2. Requisits del sistema</th>
<td width="20%" align="right"> <a accesskey="n" href="ch02s05.html"><img src="images/next.png" alt="Següent"></a>
</td>
</tr>
</table>
<hr>
</div>
<div class="sect1">
<div class="titlepage"><div><div><h2 class="title">
<a name="installation-media"></a>2.4. Mitjans d'instal·lació</h2></div></div></div>
<p>Aquesta secció us ajudarà a determinar quins mitjans podeu utilitzar per instal·lar Debian. Hi ha un capítol complet dedicat als mitjans consagrats, <a class="xref" href="ch04.html" title="Capítol 4. Obtenir el suport d'instal·lació del sistema">Capítol 4, <i>Obtenir el suport d'instal·lació del sistema</i></a>, que llista els avantatges i desavantatges de cada un d'ells. Una vegada aplegueu a eixa secció, segurament voldreu tornar a aquesta pàgina. </p>
<div class="sect2">
<div class="titlepage"><div><div><h3 class="title">
<a name="idm358"></a>2.4.1. CD-ROM/DVD-ROM/BD-ROM</h3></div></div></div>
<p>La instal·lació des de discs òptics està suportada per a algunes arquitectures. </p>
<p>En els PC estan suportades les unitats òptiques SATA, IDE/ATAPI, USB i SCSI, així com els dispositius FireWire compatibles amb els controladors ohci1394 i sbp2. </p>
</div>
<div class="sect2">
<div class="titlepage"><div><div><h3 class="title">
<a name="idm362"></a>2.4.2. Dispositiu de memòria USB</h3></div></div></div>
<p>Els discs flaix USB, àlies memòries USB, s'ha convertit amb dispositius àmpliament utilitzats. Els ordinadors més moderns permeten iniciar el <code class="classname">debian-installer</code> des d'aquests dispositius. Molts ordinadors moderns, i particularment els portàtils i miniportàtils, no tenen unitat òptica i arrencar des d'un mitjà USB és el sistema estàndard per a instal·lar-hi els sistemes operatius. </p>
</div>
<div class="sect2">
<div class="titlepage"><div><div><h3 class="title">
<a name="idm366"></a>2.4.3. Xarxa</h3></div></div></div>
<p>La xarxa es pot fer servir en la instal·lació per a aconseguir fitxers necessaris en la instal·lació. Que es faci servir la xarxa o no depèn del mètode seleccionat per a la instal·lació i de les vostres respostes a certes preguntes que se us faran durant la instal·lació. El sistema d'instal·lació admet diversos tipus de connexió a la xarxa (inclosa PPPoE però no ISDN o PPP), ja sigui via HTTP o FTP. Una vegada la instal·lació està completada, podeu configurar el vostre sistema per a fer servir ISDN i PPP. </p>
<p>També podeu <span class="emphasis"><em>arrencar</em></span> el sistema d'instal·lació des de la xarxa sense tenir cap mitjà local del tipus CD/DVD o memòries USB. Si teniu la infraestructura necessària per arrencar des de la xarxa (p. ex. teniu en marxa serveis DHCP i TFTP en la vostra xarxa), llavors teniu un sistema molt ràpid per a la instal·lació a un gran nombre de màquines. Configurar adequadament la infraestructura necessària requereix un cert nivell d'experiència tècnica, per la qual cosa no és un mètode aconsellat als principiants.  </p>
<p>La instal·lació sense disc, fent servir l'arrencada per xarxa des d'una xarxa d'àrea local i fent servir un sistema NFS com a sistema de fitxers local, és una altra opció. </p>
</div>
<div class="sect2">
<div class="titlepage"><div><div><h3 class="title">
<a name="idm372"></a>2.4.4. Disc Dur</h3></div></div></div>
<p>Arrencar el sistema d'instal·lació directament des del disc dur és un altra opció per a moltes arquitectures. Açò requerirà un altre sistema operatiu per copiar l'instal·lador al disc dur. Aquest mètode només es recomana per als casos especials en què no hi ha una altra opció viable per a la instal·lació. </p>
</div>
<div class="sect2">
<div class="titlepage"><div><div><h3 class="title">
<a name="idm375"></a>2.4.5. Sistema Un*x o GNU</h3></div></div></div>
<p>Si esteu executant un altre sistema tipus Unix, podríeu utilitzar-lo per instal·lar Debian GNU/Linux sense utilitzar el <code class="classname">debian-installer</code> com es descriu a la resta del manual. Aquest tipus de instal·lació és prou normal per a usuaris amb maquinari no suportat o a màquines que no es poden permetre el temps d'apagada. Si esteu interessats en aquesta tècnica, passeu a <a class="xref" href="apds03.html" title="D.3. Instal·lar Debian GNU/Linux des d'un sistema Unix/Linux">Secció D.3, «Instal·lar Debian GNU/Linux des d'un sistema Unix/Linux»</a>. Aquest mètode es recomana només a usuaris experts quan no és possible fer-ho d'una altra forma. </p>
</div>
<div class="sect2">
<div class="titlepage"><div><div><h3 class="title">
<a name="idm380"></a>2.4.6. Sistemes d'emmagatzemament suportats</h3></div></div></div>
<p>L'instal·lador Debian inclou un nucli compilat per maximitzar el nombre de sistemes en els quals pot funcionar. </p>
<p>Normalment, la instal·lació de Debian inclou el suport per a unitats IDE (també conegut com PATA), controladors i unitats SATA i SCSI, USB i FireWire. Els sistemes de fitxers suportats inclouen FAT, les extensions Win-32 FAT (VFAT), i NTFS. </p>
</div>
</div>
<div class="navfooter">
<hr>
<table width="100%" summary="Navigation footer">
<tr>
<td width="40%" align="left">
<a accesskey="p" href="ch02s03.html"><img src="images/prev.png" alt="Anterior"></a> </td>
<td width="20%" align="center"><a accesskey="u" href="ch02.html"><img src="images/up.png" alt="Pujar"></a></td>
<td width="40%" align="right"> <a accesskey="n" href="ch02s05.html"><img src="images/next.png" alt="Següent"></a>
</td>
</tr>
<tr>
<td width="40%" align="left" valign="top">2.3. Compra de maquinari específic per a GNU/Linux </td>
<td width="20%" align="center"><a accesskey="h" href="index.html"><img src="images/home.png" alt="Inici"></a></td>
<td width="40%" align="right" valign="top"> 2.5. Requeriments de memòria i espai de disc</td>
</tr>
</table>
</div>
</body>
</html>
