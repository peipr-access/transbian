<html>
<head>
<meta http-equiv="Content-Type" content="text/html; charset=UTF-8">
<title>2.2. Dispositius que requereixen microprogramari</title>
<link rel="stylesheet" type="text/css" href="install.css">
<meta name="generator" content="DocBook XSL Stylesheets Vsnapshot">
<link rel="home" href="index.html" title="Guia d'instal·lació de Debian GNU/Linux">
<link rel="up" href="ch02.html" title="Capítol 2. Requisits del sistema">
<link rel="prev" href="ch02s01.html" title="2.1. Maquinari suportat">
<link rel="next" href="ch02s03.html" title="2.3. Compra de maquinari específic per a GNU/Linux">
</head>
<body bgcolor="white" text="black" link="#0000FF" vlink="#840084" alink="#0000FF">
<div class="navheader">
<table width="100%" summary="Navigation header">
<tr><th colspan="3" align="center">2.2. Dispositius que requereixen microprogramari</th></tr>
<tr>
<td width="20%" align="left">
<a accesskey="p" href="ch02s01.html"><img src="images/prev.png" alt="Anterior"></a> </td>
<th width="60%" align="center">Capítol 2. Requisits del sistema</th>
<td width="20%" align="right"> <a accesskey="n" href="ch02s03.html"><img src="images/next.png" alt="Següent"></a>
</td>
</tr>
</table>
<hr>
</div>
<div class="sect1">
<div class="titlepage"><div><div><h2 class="title">
<a name="hardware-firmware"></a>2.2. Dispositius que requereixen microprogramari</h2></div></div></div>
<p>A part de la disponibilitat d'un controlador de dispositiu, algun maquinari també requereix carregar l'anomenat <em class="firstterm">firmware</em> o <em class="firstterm">microprogramari</em> al dispositiu abans de què esdevingui operatiu. Això és comú en targetes de xarxa (especialment NIC sense fils), però per exemple alguns dispositius USB o inclús algunes controladores de discs durs també requereixen microprogramari. </p>
<p>Amb moltes targetes gràfiques, la funcionalitat bàsica està disponible sense microprogramari addicional, però l'ús de característiques avançades requereix que s'instal·li un fitxer de microprogramari adequat al sistema. En alguns casos, una instal·lació amb èxit encara pot acabar en una pantalla negra o “desgarbada” quan es reinicia al sistema instal·lat. Si això passa, algunes solucions de es poden intentar per iniciar sessió de totes maneres (vegeu <a class="xref" href="ch06s04.html#completing-installed-system" title="6.4.3. Completar el sistema ja instal·lat">Secció 6.4.3, «Completar el sistema ja instal·lat»</a>). </p>
<p>En bastants dispositius antics que necessiten microprogramari («firmware») per a funcionar, el fitxer de microprogramari està ubicat de forma permanent, de fàbrica, en un xip EEPROM/Flaix del dispositiu. Actualment, la majoria de dispositius ja no tenen el microprogramari ubicat d'aquesta manera, i el fitxer de microprogramari es pot descarregar en el dispositiu pel sistema operatiu cada vegada que el sistema arrenca. </p>
<p>En molts casos el microprogramari no és lliure d'acord amb el criteri emprat pel projecte Debian GNU/Linux i per tant no es pot incloure en la distribució principal ni en el sistema d'instal·lació. Si el controlador del dispositiu està inclòs en la distribució i Debian GNU/Linux pot distribuir legalment el microprogramari, aquest estarà normalment disponible com un paquet separat a la secció «non-free» del repositori de la distribució. </p>
<p>No obstant, això no vol dir que aquest maquinari no es pugui emprar durant la instal·lació. Començant amb Debian GNU/Linux 5.0, <code class="classname">debian-installer</code> suporta carregar fitxers de microprogramari i paquets contenint microprogramari d'un mitjà extraïble, com un disquet o un llapis USB. Vegeu <a class="xref" href="ch06s04.html" title="6.4. Carregar microprogramari no inclòs a l'instal·lador">Secció 6.4, «Carregar microprogramari no inclòs a l'instal·lador»</a> per a informació detallada de com carregar fitxers de microprogramari o paquets durant la instal·lació. </p>
<p>Si el <code class="classname">debian-installer</code> requereix un fitxer de microprogramari i vostè no disposa del fitxer o bé no desitja instal·lar un fitxer de microprogramari que no sigui lliure en el seu sistema, podeu optar per continuar sense carregar el microprogramari. Hi ha diversos casos en què un dispositiu sol·licita microprogramari addicional degut a que pot ésser necessari en certes circumstàncies, però el dispositiu pot funcionar sense ell en molts sistemes (és el que passa amb algunes targetes de xarxa que fan servir el controlador tg3). </p>
</div>
<div class="navfooter">
<hr>
<table width="100%" summary="Navigation footer">
<tr>
<td width="40%" align="left">
<a accesskey="p" href="ch02s01.html"><img src="images/prev.png" alt="Anterior"></a> </td>
<td width="20%" align="center"><a accesskey="u" href="ch02.html"><img src="images/up.png" alt="Pujar"></a></td>
<td width="40%" align="right"> <a accesskey="n" href="ch02s03.html"><img src="images/next.png" alt="Següent"></a>
</td>
</tr>
<tr>
<td width="40%" align="left" valign="top">2.1. Maquinari suportat </td>
<td width="20%" align="center"><a accesskey="h" href="index.html"><img src="images/home.png" alt="Inici"></a></td>
<td width="40%" align="right" valign="top"> 2.3. Compra de maquinari específic per a GNU/Linux</td>
</tr>
</table>
</div>
</body>
</html>
