<html>
<head>
<meta http-equiv="Content-Type" content="text/html; charset=UTF-8">
<title>3.5. Pre-particions per a sistemes d'arrencada múltiple</title>
<link rel="stylesheet" type="text/css" href="install.css">
<meta name="generator" content="DocBook XSL Stylesheets Vsnapshot">
<link rel="home" href="index.html" title="Guia d'instal·lació de Debian GNU/Linux">
<link rel="up" href="ch03.html" title="Capítol 3. Abans d'instal·lar Debian GNU/Linux">
<link rel="prev" href="ch03s04.html" title="3.4. Satisfer els requisits mínims de maquinari">
<link rel="next" href="ch03s06.html" title="3.6. Configuració del maquinari i del sistema operatiu prèvia a la instal·lació">
</head>
<body bgcolor="white" text="black" link="#0000FF" vlink="#840084" alink="#0000FF">
<div class="navheader">
<table width="100%" summary="Navigation header">
<tr><th colspan="3" align="center">3.5. Pre-particions per a sistemes d'arrencada múltiple</th></tr>
<tr>
<td width="20%" align="left">
<a accesskey="p" href="ch03s04.html"><img src="images/prev.png" alt="Anterior"></a> </td>
<th width="60%" align="center">Capítol 3. Abans d'instal·lar Debian GNU/Linux</th>
<td width="20%" align="right"> <a accesskey="n" href="ch03s06.html"><img src="images/next.png" alt="Següent"></a>
</td>
</tr>
</table>
<hr>
</div>
<div class="sect1">
<div class="titlepage"><div><div><h2 class="title">
<a name="non-debian-partitioning"></a>3.5. Pre-particions per a sistemes d'arrencada múltiple</h2></div></div></div>
<p>Quan es parla de fer les particions del vostre disc es refereix al fet de dividir el vostre disc en seccions. Cada secció és independent de les altres. És bastant similar a posar murs dins d'una casa; si afegiu mobles a una habitació, no afectarà a les altres habitacions. </p>
<p>Si ja teniu un sistema operatiu al vostre sistema<span class="phrase"> (Windows 9x, Windows NT/2000/XP/2003/Vista/7, OS/2, MacOS, Solaris, FreeBSD, …)</span> i voleu afegir Debian al mateix disc, necessitareu refer les particions del disc. Debian necessita de les seves particions pròpies al disc. No es pot instal·lar a particions Windows o MacOS. Es poden compartir algunes particions amb altres sistemes Unix, però no es descriu ací. Com a mínim necessitareu una partició dedicada pel sistema de fitxers arrel de Debian. </p>
<p>Podeu trobar informació de la configuració de la vostra partició utilitzant una eina de fer particions pel vostre sistema operatiu<span class="phrase">, com l'administrador de disc a Windows o l'fdisk a DOS</span>. Les eines de fer particions sempre donen un mecanisme per mostrar les particions existents sense fer canvis. </p>
<p>En general, canviar una partició que ja conté un sistema de fitxers, suposa esborrar tota la informació que hi tingui. Així, sempre hauríeu de fer copies de seguretat abans de tornar a fer particions. Utilitzant l'analogia de la casa, és millor si canvieu tots els mobles fora de la casa abans de moure una paret pel risc que hi ha de destruir-ho tot. </p>
<p>Molts sistemes operatius moderns poden moure i canviar la mida d'algunes particions sense destruir el seu contingut. D'aquest manera es pot obtenir espai addicional per a altres particions sense perdre dades anteriors. Tot i què aquesta remodelació funciona en la majoria de casos, canviar la mida de les particions d'un disc és una acció inevitablement perillosa i només s'ha de fer després d'haver fet una còpia de seguretat de totes les dades. <span class="phrase">Per a particions FAT/FAT32 i NTFS, fetes servir en sistemes DOS i Windows, l'habilitat de moure i canviar la mida sense pèrdues l'ofereixen tant el <code class="classname">debian-installer</code> com l'administrador integrat de disc del Windows 7. </span> </p>
<p>Per redimensionar, sense perdre dades, una partició FAT o NTFS amb el <code class="classname">debian-installer</code>, accediu a l'etapa de fer les particions, seleccioneu l'opció de partir manualment, seleccioneu la partició a redimensionar i especifiqueu la nova mida. </p>
<p>La generació i supressió de particions es pot fer amb el <code class="classname">debian-installer</code> o des d'un sistema operatiu ja instal·lat. Com a regla general, les particions es generen pel sistema amb el que es faran servir, es a dir, les particions que es faran servir per Debian GNU/Linux es generen amb el <code class="classname">debian-installer</code> i les particions que es faran servin amb altres sistemes operatius es generen amb aquests. El <code class="classname">debian-installer</code> es capaç de generar particions que no siguin Linux i les particions generades d'aquesta manera funcionen sense problemes amb altres sistemes operatius, tot i que hi ha alguns casos rars en què això genera problemes, de manera que si voleu estar segurs, feu servir les utilitats natives per a generar particions per a fer servir amb altres sistemes operatius. </p>
<p>Si aneu a instal·lar més d'un sistema operatiu a la mateixa màquina, hauríeu d'instal·lar tots els altres sistemes abans de fer la instal·lació de Debian. La instal·lació del Windows i altres SO destruirà l'arrencada del Debian, o us animarà a formatar les particions no natives. </p>
<p>Es pot recuperar el sistema després d'una d'aquestes accions, però si instal·leu primer el sistema nadiu, no patireu aquest problema. </p>
</div>
<div class="navfooter">
<hr>
<table width="100%" summary="Navigation footer">
<tr>
<td width="40%" align="left">
<a accesskey="p" href="ch03s04.html"><img src="images/prev.png" alt="Anterior"></a> </td>
<td width="20%" align="center"><a accesskey="u" href="ch03.html"><img src="images/up.png" alt="Pujar"></a></td>
<td width="40%" align="right"> <a accesskey="n" href="ch03s06.html"><img src="images/next.png" alt="Següent"></a>
</td>
</tr>
<tr>
<td width="40%" align="left" valign="top">3.4. Satisfer els requisits mínims de maquinari </td>
<td width="20%" align="center"><a accesskey="h" href="index.html"><img src="images/home.png" alt="Inici"></a></td>
<td width="40%" align="right" valign="top"> 3.6. Configuració del maquinari i del sistema operatiu prèvia a la instal·lació</td>
</tr>
</table>
</div>
</body>
</html>
