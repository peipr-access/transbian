<html>
<head>
<meta http-equiv="Content-Type" content="text/html; charset=UTF-8">
<title>2.1. Maquinari suportat</title>
<link rel="stylesheet" type="text/css" href="install.css">
<meta name="generator" content="DocBook XSL Stylesheets Vsnapshot">
<link rel="home" href="index.html" title="Guia d'instal·lació de Debian GNU/Linux">
<link rel="up" href="ch02.html" title="Capítol 2. Requisits del sistema">
<link rel="prev" href="ch02.html" title="Capítol 2. Requisits del sistema">
<link rel="next" href="ch02s02.html" title="2.2. Dispositius que requereixen microprogramari">
</head>
<body bgcolor="white" text="black" link="#0000FF" vlink="#840084" alink="#0000FF">
<div class="navheader">
<table width="100%" summary="Navigation header">
<tr><th colspan="3" align="center">2.1. Maquinari suportat</th></tr>
<tr>
<td width="20%" align="left">
<a accesskey="p" href="ch02.html"><img src="images/prev.png" alt="Anterior"></a> </td>
<th width="60%" align="center">Capítol 2. Requisits del sistema</th>
<td width="20%" align="right"> <a accesskey="n" href="ch02s02.html"><img src="images/next.png" alt="Següent"></a>
</td>
</tr>
</table>
<hr>
</div>
<div class="sect1">
<div class="titlepage"><div><div><h2 class="title">
<a name="hardware-supported"></a>2.1. Maquinari suportat</h2></div></div></div>
<p>Debian no imposa cap requeriment més enllà dels necessaris pel nucli Linux i el conjunt de ferramentes GNU. Per això, qualsevol arquitectura o plataforma per la qual s'haja portat el nucli Linux, les libc, <span class="command"><strong>gcc</strong></span>, etc. i per la qual s'haja portat Debian, es pot executar Debian. Visiteu la pàgina dels ports <a class="ulink" href="https://www.debian.org/ports/amd64/" target="_top">https://www.debian.org/ports/amd64/</a> per obtenir més detalls dels sistemes on l'arquitectura <span class="phrase">64-bit PC</span> s'ha comprovat amb Debian GNU/Linux. </p>
<p>Més que intentar descriure totes les configuracions diferents del maquinari que estan separades per <span class="phrase">64-bit PC</span>, aquesta secció conté informació general i apunts d'on trobar més informació. </p>
<div class="sect2">
<div class="titlepage"><div><div><h3 class="title">
<a name="idm186"></a>2.1.1. Arquitectures suportades</h3></div></div></div>
<p>Debian GNU/Linux 11 suporta 9 arquitectures principals i diverses variacions de cada arquitectura conegudes com <span class="quote">«<span class="quote">sabors</span>»</span>. </p>
<p>

</p>
<div class="informaltable"><table class="informaltable" border="1">
<colgroup>
<col>
<col>
<col>
<col>
</colgroup>
<thead><tr>
<th>Arquitectura</th>
<th>Nom a Debian</th>
<th>Subarquitectura</th>
<th>Sabor</th>
</tr></thead>
<tbody>
<tr>
<td>AMD64 &amp; Intel 64</td>
<td>amd64</td>
<td> </td>
<td> </td>
</tr>
<tr>
<td rowspan="2">Basada en Intel x86</td>
<td rowspan="2">i386</td>
<td>màquines x86 predeterminades</td>
<td>predeterminat</td>
</tr>
<tr>
<td>Només dominis Xen PV</td>
<td>xen</td>
</tr>
<tr>
<td>ARM</td>
<td>armel</td>
<td>Marvell Kirkwood i Orion</td>
<td>marvell</td>
</tr>
<tr>
<td>ARM amb maquinari FPU</td>
<td>armhf</td>
<td>multiplatform</td>
<td>armmp</td>
</tr>
<tr>
<td>64bit ARM</td>
<td>arm64</td>
<td> </td>
<td> </td>
</tr>
<tr>
<td rowspan="3">64bit MIPS (little endian)</td>
<td rowspan="3">mips64el</td>
<td>MIPS Malta</td>
<td>5kc-malta</td>
</tr>
<tr>
<td>Cavium Octeon</td>
<td>octeon</td>
</tr>
<tr>
<td>Loongson 3</td>
<td>loongson-3</td>
</tr>
<tr>
<td rowspan="3">32bit MIPS (little endian)</td>
<td rowspan="3">mipsel</td>
<td>MIPS Malta</td>
<td>4kc-malta</td>
</tr>
<tr>
<td>Cavium Octeon</td>
<td>octeon</td>
</tr>
<tr>
<td>Loongson 3</td>
<td>loongson-3</td>
</tr>
<tr>
<td>Power Systems</td>
<td>ppc64el</td>
<td>IBM POWER8 o més actuals</td>
<td> </td>
</tr>
<tr>
<td>IBM S/390 64 bits</td>
<td>s390x</td>
<td>IPL de VM-reader i DASD</td>
<td>genèric</td>
</tr>
</tbody>
</table></div>
<p>

</p>
<p>Aquest document cobreix la instal·lació per a l'arquitectura <span class="emphasis"><em><span class="phrase">64-bit PC</span></em></span> fent servir el nucli <span class="emphasis"><em>Linux</em></span>. Si busqueu informació per qualsevol altra arquitectura suportada per Debian, pegueu una ullada a les pàgines dels <a class="ulink" href="http://www.debian.org/ports/" target="_top">ports de Debian</a>. </p>
</div>
<div class="sect2">
<div class="titlepage"><div><div><h3 class="title">
<a name="idm265"></a>2.1.2. Suport CPU</h3></div></div></div>
<p>Estan suportats tant el processador AMD64 com el Intel 64. </p>
</div>
<div class="sect2">
<div class="titlepage"><div><div><h3 class="title">
<a name="laptops"></a>2.1.3. Ordinadors portàtils</h3></div></div></div>
<p>Des del punt de vista tècnic, els portàtils son PC normals, i la informació sobre els PC també és aplicable als portàtils. Actualment, les instal·lacions en els portàtils funcionen sense més problemes incloent aspectes com la suspensió automàtica del sistema quan es tanca la tapa i botons específics dels portàtils com els que desactiven la wifi (<span class="quote">«<span class="quote">mode avió</span>»</span>). De vegades, els fabricants inclouen maquinari especialitzat o propietari per a algunes funcions especifiques que poden no estar suportats. Per vore si el vostre ordinador portàtil funciona correctament amb GNU/Linux, visiteu les <a class="ulink" href="https://www.linux-laptop.net/" target="_top">pàgines d'ordinadors portàtils amb Linux</a>. </p>
</div>
<div class="sect2">
<div class="titlepage"><div><div><h3 class="title">
<a name="idm273"></a>2.1.4. Processadors múltiples</h3></div></div></div>
<p>El suport de processadors múltiples — també anomenat <span class="quote">«<span class="quote">multiprocés simètric</span>»</span> o SMP — està disponible per aquesta arquitectura. La imatge del nucli estàndard de Debian 11 s'ha compilat amb suport <em class="firstterm">SMP-alternatives</em>. Açò vol dir que el nucli detecta el nombre de processadors (o nuclis de processador) i que automàticament desactivarà l'SMP a sistemes amb un processador. </p>
<p>Originàriament, tenir múltiples processadors en un ordinador era una característica només dels sistemes servidors d'alta gama, però s'ha tornat més freqüent en els darrers anys en totes les màquines amb la introducció dels anomenats processadors <span class="quote">«<span class="quote">multi-nuclis</span>»</span>. Aquests tenen dues o més unitats de processadors, anomenats <span class="quote">«<span class="quote">nuclis</span>»</span> en cada xip físic. </p>
</div>
<div class="sect2">
<div class="titlepage"><div><div><h3 class="title">
<a name="gfx"></a>2.1.5. Targetes gràfiques suportades</h3></div></div></div>
<p>El suport de les interfícies gràfiques a Debian ve determinat pel suport subjacent que es troba al sistema X11 de X.Org, i també al nucli. La gestió bàsica dels gràfics està garantida amb el nucli, si l'entorn d'escriptori fa servir X11. Que es pugui fer servir les característiques de targetes gràfiques avançades com l'acceleració de maquinari 3D o vídeo accelerat per maquinari, depèn del maquinari emprat en el sistema i, en alguns casos, de la instal·lació addicional «blobs» (arxius en format binari) de <span class="quote">«<span class="quote">microprogramari</span>»</span> («firmware») (mireu <a class="xref" href="ch02s02.html" title="2.2. Dispositius que requereixen microprogramari">Secció 2.2, «Dispositius que requereixen microprogramari»</a>). </p>
<p>En els PC moderns, tenir una pantalla gràfica normalment funciona directament. Per a una gran quantitat de maquinari, l'acceleració 3D també funciona bé a la primera, però encara hi ha algun maquinari que necessita «blobs» de microprogramari binari per funcionar bé. En alguns casos hi ha hagut informes sobre maquinari en què es requeria la instal·lació de microprogramari addicional de targetes gràfiques fins i tot per a suport gràfic bàsic. </p>
<p>Podeu trobar detalls del maquinari gràfic i dispositius senyaladors suportats a <a class="ulink" href="https://wiki.freedesktop.org/xorg/" target="_top">https://wiki.freedesktop.org/xorg/</a>. Debian 11 ve amb la versió 7.7 de les X.Org. </p>
</div>
<div class="sect2">
<div class="titlepage"><div><div><h3 class="title">
<a name="network-cards"></a>2.1.6. Maquinari per a la connexió de xarxes</h3></div></div></div>
<p>Pràcticament qualsevol targeta de xarxa (NIC) suportada pel nucli Linux és també suportada pel sistema d'instal·lació; els controladors modulars s'haurien de carregar automàticament. <span class="phrase">Inclou la majoria de targetes PCI/PCI-Express i PCMCIA/Express a portàtils.</span>  </p>
<p>Es dona suport a ISDN però no en el procés d'instal·lació. </p>
<div class="sect3">
<div class="titlepage"><div><div><h4 class="title">
<a name="nics-wireless"></a>2.1.6.1. Targetes de xarxa sense fils</h4></div></div></div>
<p>La gestió de xarxes sense fils en general també funciona, i hi ha un nombre creixent d'adaptadors per a diverses targetes suportades oficialment al nucli Linux, tot i que moltes requereixen carregar microprogramari. </p>
<p>Si fes falta el microprogramari, l'instal·lador demanarà que el carregueu. Vegeu <a class="xref" href="ch06s04.html" title="6.4. Carregar microprogramari no inclòs a l'instal·lador">Secció 6.4, «Carregar microprogramari no inclòs a l'instal·lador»</a> per a més informació de com carregar el microprogramari durant la instal·lació. </p>
<p>Els NIC sense fils que no estan suportats pel nucli Linux oficial poden funcionar correctament amb Debian GNU/Linux, però no estan suportats en el procés d'instal·lació. </p>
<p>Si hi ha cap problema amb la xarxa sense fils i no hi ha cap altre NIC que pugueu fer servir durant la instal·lació, encara es possible instal·lar Debian GNU/Linux utilitzant la imatge completa d'un CD-ROM o DVD. Seleccioneu l'opció de no configurar la xarxa i instal·leu només aquells paquets que estiguin disponibles al CD/DVD. Podreu instal·lar el controlador i el microprogramari que necessiteu quan la instal·lació s'hagi completat (després de reiniciar) i configurar la xarxa manualment. </p>
<p>En alguns casos, el controlador que necessiteu no estarà disponible en un paquet Debian. Haureu de cercar si hi ha disponible el codi font a Internet i, si hi és, compilar-lo. Com fer-ho està fora de l'abast d'aquest manual. <span class="phrase">Si no hi ha disponible cap controlador per a Linux, l'últim recurs que teniu és utilitzar el paquet <code class="classname">ndiswrapper</code>, el qual us permet utilitzar-ne un de Windows.</span> </p>
</div>
</div>
<div class="sect2">
<div class="titlepage"><div><div><h3 class="title">
<a name="braille-displays"></a>2.1.7. Pantalles Braille</h3></div></div></div>
<p>El suport per a terminals braille està determinat pel suport facilitat per <code class="classname">brltty</code>. La majoria de pantalles funcionen sota <code class="classname">brltty</code>, connectades via qualsevol port serie, USB o bluetooth. Els detalls dels dispositius suportats es poden trobar al <a class="ulink" href="https://brltty.app/" target="_top">lloc web de <code class="classname">brltty</code></a>. Debian GNU/Linux 11 es distribueix amb <code class="classname">brltty</code> versió 6.3. </p>
</div>
<div class="sect2">
<div class="titlepage"><div><div><h3 class="title">
<a name="hardware-speech-synthesis"></a>2.1.8. Maquinari de síntesi de veu</h3></div></div></div>
<p>El suport per a maquinari de síntesi de veu es proveït pel paquet <code class="classname">speakup</code>. <code class="classname">speakup</code> només suporta targetes integrades i dispositius externs connectats al port serie (adaptadors USB o serie-a-USB no estan suportats). Els detalls del maquinari suportat per síntesi de veu es pot trobar al <a class="ulink" href="http://www.linux-speakup.org/" target="_top">lloc web de <code class="classname">speakup</code></a>. Debian GNU/Linux 11 es distribueix amb <code class="classname">speakup</code> versió 3.1.6. </p>
</div>
<div class="sect2">
<div class="titlepage"><div><div><h3 class="title">
<a name="supported-peripherals"></a>2.1.9. Perifèrics i altre maquinari</h3></div></div></div>
<p>El Linux permet utilitzar una gran varietat de dispositius de maquinari com ara ratolins, impressores, escànners, PCMCIA/CardBus/ExpressCard i dispositius USB. De tota manera, la major part d'aquests dispositius no són necessaris durant la instal·lació del sistema. </p>
<p>El maquinari USB generalment funciona correctament. En només alguns ordinadors antics, alguns teclats USB necessiten configuració addicional (consulteu <a class="xref" href="ch03s06.html#hardware-issues" title="3.6.6. Aspectes del maquinari que cal tenir en compte">Secció 3.6.6, «Aspectes del maquinari que cal tenir en compte»</a>). En els ordinadors moderns, els teclats i punters USB funcionen sense precisar cap mena de configuració específica. </p>
</div>
</div>
<div class="navfooter">
<hr>
<table width="100%" summary="Navigation footer">
<tr>
<td width="40%" align="left">
<a accesskey="p" href="ch02.html"><img src="images/prev.png" alt="Anterior"></a> </td>
<td width="20%" align="center"><a accesskey="u" href="ch02.html"><img src="images/up.png" alt="Pujar"></a></td>
<td width="40%" align="right"> <a accesskey="n" href="ch02s02.html"><img src="images/next.png" alt="Següent"></a>
</td>
</tr>
<tr>
<td width="40%" align="left" valign="top">Capítol 2. Requisits del sistema </td>
<td width="20%" align="center"><a accesskey="h" href="index.html"><img src="images/home.png" alt="Inici"></a></td>
<td width="40%" align="right" valign="top"> 2.2. Dispositius que requereixen microprogramari</td>
</tr>
</table>
</div>
</body>
</html>
