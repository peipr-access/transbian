<html>
<head>
<meta http-equiv="Content-Type" content="text/html; charset=UTF-8">
<title>A.3. Instal·lació</title>
<link rel="stylesheet" type="text/css" href="install.css">
<meta name="generator" content="DocBook XSL Stylesheets Vsnapshot">
<link rel="home" href="index.html" title="Guia d'instal·lació de Debian GNU/Linux">
<link rel="up" href="apa.html" title="Apèndix A. Com Instal·lar">
<link rel="prev" href="apas02.html" title="A.2. Arrencada de l'instal·lador">
<link rel="next" href="apas04.html" title="A.4. Envieu un informe de la instal·lació">
</head>
<body bgcolor="white" text="black" link="#0000FF" vlink="#840084" alink="#0000FF">
<div class="navheader">
<table width="100%" summary="Navigation header">
<tr><th colspan="3" align="center">A.3. Instal·lació</th></tr>
<tr>
<td width="20%" align="left">
<a accesskey="p" href="apas02.html"><img src="images/prev.png" alt="Anterior"></a> </td>
<th width="60%" align="center">Apèndix A. Com Instal·lar</th>
<td width="20%" align="right"> <a accesskey="n" href="apas04.html"><img src="images/next.png" alt="Següent"></a>
</td>
</tr>
</table>
<hr>
</div>
<div class="sect1">
<div class="titlepage"><div><div><h2 class="title">
<a name="howto-installation"></a>A.3. Instal·lació</h2></div></div></div>
<p>Una vegada l'instal·lador ha començat, voreu la pantalla de benvinguda. Premeu <span class="keycap"><strong>Intro</strong></span> per arrencar, o llegiu les instruccions per seleccionar altres mètodes i paràmetres (vegeu la <a class="xref" href="ch05s03.html" title="5.3. Paràmetres d'arrencada">Secció 5.3, «Paràmetres d'arrencada»</a>). </p>
<p>Al cap d'una mica se us demanarà que seleccioneu el vostre idioma. Feu ús de les fletxes per seleccionar un idioma i premeu <span class="keycap"><strong>Intro</strong></span> per continuar. A continuació se us preguntarà el vostre país, amb les eleccions possibles s'inclourà una llista de països on es parla el vostre idioma. Si no es troba a la llista curta, també disposeu d'una llista amb tots els països del mon. </p>
<p>És possible que necessiteu confirmar el vostre tipus de teclat. Escolliu el valor per defecte a no ser que en conegueu un millor. </p>
<p>Ara seieu mentre el debian-installer detecta el vostre maquinari, i carrega la resta de components des de la imatge d'instal·lació. </p>
<p>Després l'instal·lador intentarà detectar el vostre maquinari de xarxa i configurar la xarxa mitjançant DHCP. Si no esteu en xarxa o no disposeu de DHCP, aleshores podreu configurar manualment la xarxa. </p>
<p>Després de configurar la xarxa, es configuren els comptes d'usuari. Per omissió s'haurà d'indicar la contrasenya del compte <span class="quote">«<span class="quote">root</span>»</span> (administrador) i la informació necessària per generar un compte d'usuari normal. Si no especificau una contrasenya per al compte <span class="quote">«<span class="quote">root</span>»</span> aquest quedarà desactivat però més endavant s'instal·larà el paquet <span class="command"><strong>sudo</strong></span> per a permetre que es puguin dur a terme les tasques administratives en el nou sistema. Per omissió, es permetrà al primer usuari creat al sistema emprar l'ordre <span class="command"><strong>sudo</strong></span> per convertir-se en root. </p>
<p>El proper pas configura el rellotge i el fus horari. L'instal·lador intentarà connectar-se a un servidor d'hora d'Internet per assegurar que l'hora del rellotge és correcta. El fus horari dependrà del país seleccionat anteriorment i l'instal·lador només demanarà triar-ne un si el país té diverses zones. </p>
<p>Aquest és el moment de fer particions als vostres discs. Primer tindreu l'oportunitat de triar si fer particions automàticament al disc sencer, o a l'espai buit disponible (vegeu <a class="xref" href="ch06s03.html#partman-auto" title="6.3.4.2. Fer particions de forma guiada">Secció 6.3.4.2, «Fer particions de forma guiada»</a>). Es recomana aquesta darrera opció si sou nous usuaris o si teniu pressa. Si no voleu fer particions automàticament, trieu <span class="guimenuitem">Manual</span> des del menú. </p>
<p>Si teniu una partició amb DOS o Windows que voleu conservar, aneu amb molt de compte amb la partició automàtica. Si seleccioneu fer particions manualment, podeu fer ús de l'instal·lador per canviar el tamany d'una partició FAT o NTFS per fer espai per a la instal·lació de Debian: seleccioneu la partició i especifiqueu el nou tamany. </p>
<p>A la pròxima pantalla voreu la vostra taula de particions, com seran formatades les particions i on es muntaran. Seleccioneu una partició per modificar-la o esborrar-la. Si heu partit automàticament, tan sols podreu escollir <span class="guimenuitem">Finalitza la partició i escriu els canvis al disc</span> al menú, per utilitzar les opcions que heu triat. Recordeu d'assignar al menys una partició d'intercanvi i muntar una partició a <code class="filename">/</code>. Per a informació més detallada sobre com utilitzar el partidor, referiu-vos a <a class="xref" href="ch06s03.html#di-partition" title="6.3.4. Realització de particions i selecció de punts de muntatge">Secció 6.3.4, «Realització de particions i selecció de punts de muntatge»</a>; a l'appendix <a class="xref" href="apc.html" title="Apèndix C. Fer particions per a Debian">Apèndix C, <i>Fer particions per a Debian</i></a> també hi trobareu informació general sobre el procés de partició. </p>
<p>Ara el <code class="classname">debian-installer</code> formata les vostres particions i comença a instal·lar el sistema base, la qual cosa tardarà una mica. Desprès s'instal·larà el nucli. </p>
<p>El sistema base que heu instal·lat ja es pot utilitzar, però encara és una instal·lació molt mínima. Per tenir un sistema més funcional, el següent pas us permetrà instal·lar paquets addicionals tot i seleccionant tasques. Abans de poder instal·lar paquets, s'ha de configurar l'<code class="classname">apt</code>, ja que és allà on es defineix d'on s'obtindran els paquets. La tasca <span class="quote">«<span class="quote">Sistema estàndard</span>»</span> serà seleccionada per defecte i normalment s'hauria d'instal·lar. Seleccioneu també la tasca <span class="quote">«<span class="quote">Entorn d'escriptori</span>»</span> si voleu un escriptori gràfic després de completar el procés d'instal·lació. Vegeu <a class="xref" href="ch06s03.html#pkgsel" title="6.3.6.2. Selecció i instal·lació de programari">Secció 6.3.6.2, «Selecció i instal·lació de programari»</a> per a informació addicional. </p>
<p>L'últim pas és la instal·lació del gestor d'arrencada. Si l'instal·lador detecta altres sistemes operatius al vostre ordinador, els afegirà al menú d'arrencada i ho farà saber. <span class="phrase">Per defecte, el GRUB s'instal·larà al sector d'arrencada o a la partició UEFI del vostre primer disc dur, cosa que normalment serà una bona elecció. Podreu canviar-lo i instal·lar-lo a un altre lloc si ho desitgeu.</span> </p>
<p>El <code class="classname">debian-installer</code> ús notificarà que la instal·lació s'ha finalitzat. Traieu el cdrom o qualsevol mitjà d'arrencada que hajau utilitzat i premeu <span class="keycap"><strong>Intro</strong></span> per arrencar de nou la màquina. Ara hauria d'iniciar-se el sistema acabat d'instal·lar, i us hauria de permetre l'entrada. Això s'explica en detall a <a class="xref" href="ch07.html" title="Capítol 7. Arrancada del nou sistema Debian">Capítol 7, <i>Arrancada del nou sistema Debian</i></a>. </p>
<p>Si necessiteu més informació del procés d'instal·lació, vegeu el <a class="xref" href="ch06.html" title="Capítol 6. Utilització de l'instal·lador de Debian">Capítol 6, <i>Utilització de l'instal·lador de Debian</i></a>. </p>
</div>
<div class="navfooter">
<hr>
<table width="100%" summary="Navigation footer">
<tr>
<td width="40%" align="left">
<a accesskey="p" href="apas02.html"><img src="images/prev.png" alt="Anterior"></a> </td>
<td width="20%" align="center"><a accesskey="u" href="apa.html"><img src="images/up.png" alt="Pujar"></a></td>
<td width="40%" align="right"> <a accesskey="n" href="apas04.html"><img src="images/next.png" alt="Següent"></a>
</td>
</tr>
<tr>
<td width="40%" align="left" valign="top">A.2. Arrencada de l'instal·lador </td>
<td width="20%" align="center"><a accesskey="h" href="index.html"><img src="images/home.png" alt="Inici"></a></td>
<td width="40%" align="right" valign="top"> A.4. Envieu un informe de la instal·lació</td>
</tr>
</table>
</div>
</body>
</html>
