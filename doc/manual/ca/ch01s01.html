<html>
<head>
<meta http-equiv="Content-Type" content="text/html; charset=UTF-8">
<title>1.1. Què és Debian?</title>
<link rel="stylesheet" type="text/css" href="install.css">
<meta name="generator" content="DocBook XSL Stylesheets Vsnapshot">
<link rel="home" href="index.html" title="Guia d'instal·lació de Debian GNU/Linux">
<link rel="up" href="ch01.html" title="Capítol 1. Benvingut a Debian">
<link rel="prev" href="ch01.html" title="Capítol 1. Benvingut a Debian">
<link rel="next" href="ch01s02.html" title="1.2. Què és GNU/Linux?">
</head>
<body bgcolor="white" text="black" link="#0000FF" vlink="#840084" alink="#0000FF">
<div class="navheader">
<table width="100%" summary="Navigation header">
<tr><th colspan="3" align="center">1.1. Què és Debian?</th></tr>
<tr>
<td width="20%" align="left">
<a accesskey="p" href="ch01.html"><img src="images/prev.png" alt="Anterior"></a> </td>
<th width="60%" align="center">Capítol 1. Benvingut a Debian</th>
<td width="20%" align="right"> <a accesskey="n" href="ch01s02.html"><img src="images/next.png" alt="Següent"></a>
</td>
</tr>
</table>
<hr>
</div>
<div class="sect1">
<div class="titlepage"><div><div><h2 class="title">
<a name="what-is-debian"></a>1.1. Què és Debian?</h2></div></div></div>
<p>Debian és una organització formada únicament per voluntaris i dedicada al desenvolupament del programari lliure i a la promoció dels ideals de la comunitat de Programari Lliure. El projecte Debian va començar l'any 1993, quan n'Ian Murdock va difondre una invitació oberta als desenvolupadors de programari per contribuir a una distribució de programari completa i coherent, basada en el relativament nou nucli del Linux. Aquest petit grup d'entusiastes especialitzats, que originalment va ser patrocinat per la <a class="ulink" href="https://www.fsf.org/" target="_top">Free Software Foundation</a> i influenciat per la filosofia <a class="ulink" href="https://www.gnu.org/gnu/the-gnu-project.html" target="_top">GNU</a>, ha crescut amb els anys fins a esdevenir una organització d'aproximadament 1000 <em class="firstterm">desenvolupadors de Debian</em>. </p>
<p>Els desenvolupadors de Debian estan involucrats en diverses activitats que inclouen l'administració dels llocs <a class="ulink" href="https://www.debian.org/" target="_top">Web</a> i <a class="ulink" href="http://ftp.debian.org/" target="_top">FTP</a>, el disseny gràfic, l'anàlisi legal de les llicències de programari, la redacció de documentació i, evidentment, el manteniment de paquets de programari. </p>
<p>Amb l'objectiu de comunicar la nostra filosofia i atreure els desenvolupadors que creuen en els principis que representa Debian, hem publicat una colla de documents que estructuren els nostres valors i serveixen de guia sobre què significa ser un desenvolupador de Debian: </p>
<div class="itemizedlist"><ul class="itemizedlist" type="disc">
<li class="listitem"><p>El <a class="ulink" href="https://www.debian.org/social_contract" target="_top">Contracte Social de Debian</a> és una declaració dels compromisos de Debian respecte a la comunitat del programari lliure. Qualsevol persona que accepti acollir-se al Contracte Social pot convertir-se en un <a class="ulink" href="https://www.debian.org/doc/maint-guide/" target="_top">mantenidor</a>. Qualsevol mantenidor pot introduir nou programari a Debian — sempre que aquest programari es consideri lliure segons els nostres criteris i el paquet segueixi els nostres estàndards de qualitat. </p></li>
<li class="listitem"><p>Les <a class="ulink" href="https://www.debian.org/social_contract#guidelines" target="_top">Directives del Programari Lliure de Debian</a> (DFSG) són una declaració clara i concisa del criteris de Debian referents al programari lliure. Les DFSG són un document amb molta influència dins el moviment del programari lliure, i són la base de la <a class="ulink" href="https://opensource.org/osd" target="_top">definició de codi obert</a>. </p></li>
<li class="listitem"><p>El <a class="ulink" href="https://www.debian.org/doc/debian-policy/" target="_top">manual de política de Debian</a> és una especificació extensa dels estàndards de qualitat del projecte Debian. </p></li>
</ul></div>
<p>
</p>
<p>Els desenvolupadors de Debian també estan involucrats en d'altres projectes; alguns d'ells específics de Debian i d'altres relacionats amb parts o amb la totalitat de la comunitat del Linux. Alguns exemples poden ser: </p>
<div class="itemizedlist"><ul class="itemizedlist" type="disc">
<li class="listitem"><p>L'<a class="ulink" href="http://refspecs.linuxfoundation.org/fhs.shtml" target="_top">estàndard de jerarquia del sistema de fitxers</a> (FHS) és un esforç per estandarditzar l'esquema del sistema de fitxers del Linux. L'FHS permetrà als desenvolupadors de programari concentrar els seus esforços a dissenyar els programes, sense haver de preocupar-se de com s'instal·larà el paquet en diferents distribucions de GNU/Linux. </p></li>
<li class="listitem"><p>El <a class="ulink" href="https://www.debian.org/devel/debian-jr/" target="_top">Debian Jr.</a> és un projecte intern que vol assegurar-se que Debian té alguna cosa per oferir als usuaris més joves. </p></li>
</ul></div>
<p>

</p>
<p>Per obtenir informació més general sobre Debian vegeu les <a class="ulink" href="https://www.debian.org/doc/FAQ/" target="_top">PMF de Debian</a>. </p>
</div>
<div class="navfooter">
<hr>
<table width="100%" summary="Navigation footer">
<tr>
<td width="40%" align="left">
<a accesskey="p" href="ch01.html"><img src="images/prev.png" alt="Anterior"></a> </td>
<td width="20%" align="center"><a accesskey="u" href="ch01.html"><img src="images/up.png" alt="Pujar"></a></td>
<td width="40%" align="right"> <a accesskey="n" href="ch01s02.html"><img src="images/next.png" alt="Següent"></a>
</td>
</tr>
<tr>
<td width="40%" align="left" valign="top">Capítol 1. Benvingut a Debian </td>
<td width="20%" align="center"><a accesskey="h" href="index.html"><img src="images/home.png" alt="Inici"></a></td>
<td width="40%" align="right" valign="top"> 1.2. Què és GNU/Linux?</td>
</tr>
</table>
</div>
</body>
</html>
