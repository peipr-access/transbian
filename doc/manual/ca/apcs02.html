<html>
<head>
<meta http-equiv="Content-Type" content="text/html; charset=UTF-8">
<title>C.2. L'arbre de directoris</title>
<link rel="stylesheet" type="text/css" href="install.css">
<meta name="generator" content="DocBook XSL Stylesheets Vsnapshot">
<link rel="home" href="index.html" title="Guia d'instal·lació de Debian GNU/Linux">
<link rel="up" href="apc.html" title="Apèndix C. Fer particions per a Debian">
<link rel="prev" href="apcs01.html" title="C.1. Com decidir quines particions fer per a Debian i llurs mides">
<link rel="next" href="apcs03.html" title="C.3. Esquema de particions recomanat">
</head>
<body bgcolor="white" text="black" link="#0000FF" vlink="#840084" alink="#0000FF">
<div class="navheader">
<table width="100%" summary="Navigation header">
<tr><th colspan="3" align="center">C.2. L'arbre de directoris</th></tr>
<tr>
<td width="20%" align="left">
<a accesskey="p" href="apcs01.html"><img src="images/prev.png" alt="Anterior"></a> </td>
<th width="60%" align="center">Apèndix C. Fer particions per a Debian</th>
<td width="20%" align="right"> <a accesskey="n" href="apcs03.html"><img src="images/next.png" alt="Següent"></a>
</td>
</tr>
</table>
<hr>
</div>
<div class="sect1">
<div class="titlepage"><div><div><h2 class="title">
<a name="directory-tree"></a>C.2. L'arbre de directoris</h2></div></div></div>
<p>Debian GNU/Linux s'adhereix a la <a class="ulink" href="http://refspecs.linuxfoundation.org/fhs.shtml" target="_top">Filesystem Hierarchy Standard</a> (Jerarquia estàndard del sistema de fitxers) per a anomenar directoris i fitxers. Aquest estàndard permet tant a usuaris com a programes predir la ubicació dels fitxers i directoris. El directori arrel es representa per una barra <code class="filename">/</code>. A partir de l'arrel, tots els sistemes Debian inclouen aquests directoris: </p>
<div class="informaltable"><table class="informaltable" border="1">
<colgroup>
<col>
<col>
</colgroup>
<thead><tr>
<th>Directori</th>
<th>Contingut</th>
</tr></thead>
<tbody>
<tr>
<td><code class="filename">bin</code></td>
<td>Binaris d'ordres essencials</td>
</tr>
<tr>
<td><code class="filename">boot</code></td>
<td>Fitxers estàtics del carregador d'arrencada</td>
</tr>
<tr>
<td><code class="filename">dev</code></td>
<td>Fitxers de dispositiu</td>
</tr>
<tr>
<td><code class="filename">etc</code></td>
<td>Configuració del sistema específica de la màquina</td>
</tr>
<tr>
<td><code class="filename">home</code></td>
<td>Directoris dels usuaris</td>
</tr>
<tr>
<td><code class="filename">lib</code></td>
<td>Biblioteques compartides essencials i mòduls del nucli</td>
</tr>
<tr>
<td><code class="filename">media</code></td>
<td>Punts de muntatge per a dispositius extraïbles</td>
</tr>
<tr>
<td><code class="filename">mnt</code></td>
<td>Muntatge temporal de sistemes de fitxers</td>
</tr>
<tr>
<td><code class="filename">proc</code></td>
<td>Directori virtual per a informació del sistema</td>
</tr>
<tr>
<td><code class="filename">root</code></td>
<td>Directori principal de l'usuari root</td>
</tr>
<tr>
<td><code class="filename">run</code></td>
<td>Dades variables en temps d'execució</td>
</tr>
<tr>
<td><code class="filename">sbin</code></td>
<td>Binaris essencials del sistema</td>
</tr>
<tr>
<td><code class="filename">sys</code></td>
<td>Directori virtual per a informació del sistema</td>
</tr>
<tr>
<td><code class="filename">tmp</code></td>
<td>Fitxers temporals</td>
</tr>
<tr>
<td><code class="filename">usr</code></td>
<td>Jerarquia secundària</td>
</tr>
<tr>
<td><code class="filename">var</code></td>
<td>Dades variables</td>
</tr>
<tr>
<td><code class="filename">srv</code></td>
<td>Dades pels serveis facilitats pel sistema</td>
</tr>
<tr>
<td><code class="filename">opt</code></td>
<td>Aplicacions de programari addicionals</td>
</tr>
</tbody>
</table></div>
<p>
</p>
<p>A continuació teniu una llista de consideracions importants pel que fa a directoris i particions. Tingueu en compte que l'ús del disc pot variar molt segons la configuració del sistema. Aquestes recomanacions són més aviat generals i proporcionen un bon punt de partida per a fer particions. </p>
<div class="itemizedlist"><ul class="itemizedlist" type="disc">
<li class="listitem"><p>La partició arrel <code class="filename">/</code> sempre ha de contenir físicament <code class="filename">/etc</code>, <code class="filename">/bin</code>, <code class="filename">/sbin</code>, <code class="filename">/lib</code> i <code class="filename">/dev</code>; altrament no podreu arrencar. Normalment calen 250–350 MiB per a la partició arrel. </p></li>
<li class="listitem"><p><code class="filename">/usr</code>: conté tots els programes d'usuari (<code class="filename">/usr/bin</code>), biblioteques (<code class="filename">/usr/lib</code>), documentació (<code class="filename">/usr/share/doc</code>), etc. Aquesta és la part del sistema de fitxers que generalment ocupa més. Li hauríeu de concedir com a mínim 500 MiB d'espai en disc. Aquesta mida s'ha d'incrementar depenent del nombre i el tipus de paquets que planegeu instal·lar. Una estació de treball potent o un servidor poden dedicar-li 4-6 GiB. </p></li>
<li class="listitem"><p>Ara es recomana tenir <code class="filename">/usr</code> a la partició arrel <code class="filename">/</code>, d'altre manera podria ocasionar problemes en l'arrencada. Això significa que cal reservar almenys 600–750MB d'espai de disc per a la partició arrel incloent <code class="filename">/usr</code>, o 5–6GB per a una màquina de treball o una instal·lació de servidor. </p></li>
<li class="listitem"><p><code class="filename">/var</code>: les dades variables, com ara articles de grups de discussió, correus electrònics, pàgines web, bases de dades, la memòria cau del sistema de paquets, etc., aniran a parar a aquest directori. La seva mida dependrà en bona part de l'ús que doneu al sistema, però per a la majoria de gent, el que marcarà la mida serà la sobrecàrrega produïda pel sistema d'administració de paquets. Si penseu fer una instal·lació completa de gairebé tot allò que Debian pot oferir, tot en una sola sessió, n'hi hauria d'haver prou amb reservar 2 o 3 GiB d'espai per a <code class="filename">/var</code>. Si penseu fer la instal·lació per parts (és a dir, instal·lar els serveis i utilitats, després les eines de text, llavors X...), us en podeu sortir amb 300–500 MiB. Si aneu més justos de disc i no penseu fer actualitzacions importants, passareu amb només 30 o 40 MiB. </p></li>
<li class="listitem"><p><code class="filename">/tmp</code>: les dades temporals generades pels programes segurament aniran a parar a aquest directori. 40–100 MiB haurien de ser suficients. Algunes aplicacions, com ara eines de manipulació de fitxers, autoria de CD/DVD, o altre programari multimèdia, poden fer servir <code class="filename">/tmp</code> per emmagatzemar fitxers imatge. Si teniu intenció de fer servir aquest tipus d'aplicacions, és recomanable ajustar l'espai disponible a <code class="filename">/tmp</code> convenientment. </p></li>
<li class="listitem"><p><code class="filename">/home</code>: tot usuari deixa les seves dades en un subdirectori d'aquest directori. La seva mida dependrà del nombre d'usuaris que tingui el sistema, i dels fitxers que s'hi hagin d'emmagatzemar. Segons l'ús planejat per a la màquina s'haurien de reservar uns 100 MiB per a cada usuari, adaptant aquest valor a les vostres necessitats particulars. Reserveu molt més espai si teniu previst desar molts fitxers multimèdia (imatges, MP3, pel·lícules) als vostres directoris personals. </p></li>
</ul></div>
</div>
<div class="navfooter">
<hr>
<table width="100%" summary="Navigation footer">
<tr>
<td width="40%" align="left">
<a accesskey="p" href="apcs01.html"><img src="images/prev.png" alt="Anterior"></a> </td>
<td width="20%" align="center"><a accesskey="u" href="apc.html"><img src="images/up.png" alt="Pujar"></a></td>
<td width="40%" align="right"> <a accesskey="n" href="apcs03.html"><img src="images/next.png" alt="Següent"></a>
</td>
</tr>
<tr>
<td width="40%" align="left" valign="top">C.1. Com decidir quines particions fer per a Debian i llurs mides </td>
<td width="20%" align="center"><a accesskey="h" href="index.html"><img src="images/home.png" alt="Inici"></a></td>
<td width="40%" align="right" valign="top"> C.3. Esquema de particions recomanat</td>
</tr>
</table>
</div>
</body>
</html>
