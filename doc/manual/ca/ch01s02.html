<html>
<head>
<meta http-equiv="Content-Type" content="text/html; charset=UTF-8">
<title>1.2. Què és GNU/Linux?</title>
<link rel="stylesheet" type="text/css" href="install.css">
<meta name="generator" content="DocBook XSL Stylesheets Vsnapshot">
<link rel="home" href="index.html" title="Guia d'instal·lació de Debian GNU/Linux">
<link rel="up" href="ch01.html" title="Capítol 1. Benvingut a Debian">
<link rel="prev" href="ch01s01.html" title="1.1. Què és Debian?">
<link rel="next" href="ch01s03.html" title="1.3. Què és Debian GNU/Linux?">
</head>
<body bgcolor="white" text="black" link="#0000FF" vlink="#840084" alink="#0000FF">
<div class="navheader">
<table width="100%" summary="Navigation header">
<tr><th colspan="3" align="center">1.2. Què és GNU/Linux?</th></tr>
<tr>
<td width="20%" align="left">
<a accesskey="p" href="ch01s01.html"><img src="images/prev.png" alt="Anterior"></a> </td>
<th width="60%" align="center">Capítol 1. Benvingut a Debian</th>
<td width="20%" align="right"> <a accesskey="n" href="ch01s03.html"><img src="images/next.png" alt="Següent"></a>
</td>
</tr>
</table>
<hr>
</div>
<div class="sect1">
<div class="titlepage"><div><div><h2 class="title">
<a name="what-is-linux"></a>1.2. Què és GNU/Linux?</h2></div></div></div>
<p>GNU/Linux és un sistema operatiu: una sèrie de programes que us permetran interactuar amb el vostre ordinador i executar altres programes. </p>
<p>Un sistema operatiu és un conjunt de programes fonamentals necessaris perquè l'ordinador pugui comunicar-se i rebre instruccions dels usuaris, llegir i escriure dades al disc dur, a cintes i a impressores, controlar l'ús de la memòria i executar més programari. La part més important d'un sistema operatiu és el nucli. En un sistema GNU/Linux, el Linux és el component que fa de nucli. La resta del sistema està format d'altres programes, molts dels quals han estat escrits pel o per al projecte GNU. Com que el nucli Linux per si sol no és un sistema operatiu funcional, preferim utilitzar el terme <span class="quote">«<span class="quote">GNU/Linux</span>»</span> per referir-nos al sistema que molta gent acostuma a anomenar <span class="quote">«<span class="quote">Linux</span>»</span>. </p>
<p>GNU/Linux està modelat sobre el sistema operatiu Unix. Des dels seus inicis, GNU/Linux es va dissenyar per ser un sistema multitasca i multiusuari. Aquestes característiques són suficients per fer GNU/Linux diferent d'altres sistemes operatius ben coneguts. Però GNU/Linux és inclús més diferent del que pugueu imaginar. Contràriament a d'altres sistemes operatius, ningú és propietari de GNU/Linux. Molta part del seu desenvolupament el realitzen voluntaris que no cobren per fer-ho. </p>
<p>El desenvolupament del que més endavant seria GNU/Linux començà el 1984, quan la <a class="ulink" href="https://www.fsf.org/" target="_top">Free Software Foundation</a> va començar a desenvolupar un sistema operatiu lliure similar al Unix anomenat GNU. </p>
<p>El <a class="ulink" href="https://www.gnu.org/" target="_top">projecte GNU</a> ha desenvolupat un ampli conjunt d'eines de programari lliure per utilitzar amb sistemes operatius Unix™ o similars, com GNU/Linux. Aquestes eines permeten als usuaris realitzar tasques que van des de les més mundanes (com copiar o suprimir fitxers del sistema) fins a les més complexes (com escriure i compilar programes o fer edicions sofisticades de documents en diferents formats). </p>
<p>Tot i que molts grups i persones han contribuït en el desenvolupament de GNU/Linux, el contribuïdor individual més gran segueix sent la Free Software Foundation, que ha creat no només la major part de les eines utilitzades a GNU/Linux, sinó també la filosofia i la comunitat que ha fet que GNU/Linux sigui possible. </p>
<p>El <a class="ulink" href="https://www.kernel.org/" target="_top">nucli Linux</a> va aparèixer per primer cop el 1991, quan un estudiant d'informàtica finlandès anomenat Linus Torvalds va anunciar una primera versió d'un reemplaçament del nucli del Minix al grup de notícies de Usenet <strong class="userinput"><code>comp.os.minix</code></strong>. Vegeu la <a class="ulink" href="https://www.cs.cmu.edu/~awb/linux.history.html" target="_top">pàgina d'història de Linux</a>, de Linux International. </p>
<p>En Linus Torvalds segueix coordinant el treball de centenars de desenvolupadors amb l'ajuda d'alguns mantenidors de subsistemes. Hi ha un <a class="ulink" href="https://www.kernel.org/" target="_top">lloc web oficial</a> per al nucli Linux. També podeu trobar més informació sobre la llista de correu del <strong class="userinput"><code>nucli Linux</code></strong> a les <a class="ulink" href="https://lkml.org/" target="_top">PMF de la llista de correu del nucli Linux</a>. </p>
<p>Els usuaris de GNU/Linux tenen una immensa llibertat d'elecció del seu programari. Per exemple, poden triar entre una dotzena de programes d'intèrpret d'ordres diferents i bastants escriptoris gràfics. Aquesta llibertat d'elecció sovint resulta desconcertant pels usuaris d'altres sistemes operatius, els quals no estan acostumats a pensar en l'intèrpret d'ordres o en l'escriptori com quelcom que poden canviar. </p>
<p>També és menys probable que GNU/Linux causi una fallada del sistema, és més capaç d'executar més d'un programa al mateix temps i és més segur que molts d'altres sistemes operatius. Amb aquests avantatges, Linux és el sistema operatiu que té un creixement més ràpid en el mercat de servidors. Més recentment, Linux també ha començat a fer-se popular entre els usuaris domèstics i de negocis. </p>
</div>
<div class="navfooter">
<hr>
<table width="100%" summary="Navigation footer">
<tr>
<td width="40%" align="left">
<a accesskey="p" href="ch01s01.html"><img src="images/prev.png" alt="Anterior"></a> </td>
<td width="20%" align="center"><a accesskey="u" href="ch01.html"><img src="images/up.png" alt="Pujar"></a></td>
<td width="40%" align="right"> <a accesskey="n" href="ch01s03.html"><img src="images/next.png" alt="Següent"></a>
</td>
</tr>
<tr>
<td width="40%" align="left" valign="top">1.1. Què és Debian? </td>
<td width="20%" align="center"><a accesskey="h" href="index.html"><img src="images/home.png" alt="Inici"></a></td>
<td width="40%" align="right" valign="top"> 1.3. Què és Debian GNU/Linux?</td>
</tr>
</table>
</div>
</body>
</html>
