<html>
<head>
<meta http-equiv="Content-Type" content="text/html; charset=UTF-8">
<title>6.1. Com funciona l'instal·lador</title>
<link rel="stylesheet" type="text/css" href="install.css">
<meta name="generator" content="DocBook XSL Stylesheets Vsnapshot">
<link rel="home" href="index.html" title="Guia d'instal·lació de Debian GNU/Linux">
<link rel="up" href="ch06.html" title="Capítol 6. Utilització de l'instal·lador de Debian">
<link rel="prev" href="ch06.html" title="Capítol 6. Utilització de l'instal·lador de Debian">
<link rel="next" href="ch06s02.html" title="6.2. Introducció als elements">
</head>
<body bgcolor="white" text="black" link="#0000FF" vlink="#840084" alink="#0000FF">
<div class="navheader">
<table width="100%" summary="Navigation header">
<tr><th colspan="3" align="center">6.1. Com funciona l'instal·lador</th></tr>
<tr>
<td width="20%" align="left">
<a accesskey="p" href="ch06.html"><img src="images/prev.png" alt="Anterior"></a> </td>
<th width="60%" align="center">Capítol 6. Utilització de l'instal·lador de Debian</th>
<td width="20%" align="right"> <a accesskey="n" href="ch06s02.html"><img src="images/next.png" alt="Següent"></a>
</td>
</tr>
</table>
<hr>
</div>
<div class="sect1">
<div class="titlepage"><div><div><h2 class="title">
<a name="idm1783"></a>6.1. Com funciona l'instal·lador</h2></div></div></div>
<p>En aquesta arquitectura el <code class="classname">debian-installer</code> suporta dues interfícies d'usuari diferents: una en mode gràfic i l'altra en mode text. La interfície gràfica és la que s'utilitza per defecte excepte si seleccioneu l'opció <span class="quote">«<span class="quote">Install</span>»</span> al menú d'arrencada. Per a més informació per engegar amb l'instal·lador gràfic vegeu <a class="xref" href="ch05s01.html#graphical" title="5.1.8. L'instal·lador gràfic">Secció 5.1.8, «L'instal·lador gràfic»</a>. </p>
<p>L'instal·lador de Debian és un conjunt d'elements amb objectius específics que realitzen cada una de les tasques de la instal·lació. Cada element executa la seva tasca, preguntant a l'usuari les qüestions necessàries per realitzar-la. Les preguntes tenen assignades prioritats, i la prioritat de les preguntes que s'han de fer s'estableix quan s'inicia l'instal·lador. </p>
<p>Quan s'executa una instal·lació predeterminada només es fan les preguntes essencials (d'alta prioritat). En aquest cas és un procés d'instal·lació altament automatitzat amb poca interacció de l'usuari. Els elements s'executen automàticament en una seqüència, la selecció dels elements que s'executen depèn principalment del mètode d'instal·lació que utilitzeu i del vostre maquinari. L'instal·lador utilitzarà valors predeterminats per a les preguntes que no es facin. </p>
<p>Si hi hagués un problema, l'usuari veuria una pantalla d'error i potser es mostraria el menú d'instal·lació perquè seleccionés alguna acció alternativa. Si no hi ha problemes, l'usuari mai veurà el menú d'instal·lació, sinó que simplement haurà de contestar les preguntes de cada element. Les notificacions d'errors greus tenen una prioritat <span class="quote">«<span class="quote">critica</span>»</span> de manera que sempre es notifiqui a l'usuari. </p>
<p>Alguns dels valors predeterminats que utilitza l'instal·lador es poden canviar passant-li arguments d'arrencada quan s'inicia el <code class="classname">debian-installer</code>. Per exemple, si voleu forçar una configuració de xarxa estàtica (el DHCP s'utilitza de manera predeterminada si està disponible), podeu afegir el paràmetre d'arrencada <strong class="userinput"><code>netcfg/disable_autoconfig=true</code></strong>. Podeu veure les opcions disponibles a <a class="xref" href="ch05s03.html#installer-args" title="5.3.2. Paràmetres de l'instal·lador Debian">Secció 5.3.2, «Paràmetres de l'instal·lador Debian»</a>. </p>
<p>Els usuaris avançats es poden sentir més còmodes amb una interfície conduïda a través de menús, on l'usuari controla cada pas en comptes de deixar que l'instal·lador els realitzi automàticament en una seqüència. Per utilitzar l'instal·lador de forma manual, a través de menús, afegiu l'argument d'arrencada <strong class="userinput"><code>priority=medium</code></strong>. </p>
<p>Si el vostre maquinari necessita que passeu opcions als mòduls del nucli a mida que es van instal·lant, necessitareu iniciar l'instal·lador en mode <span class="quote">«<span class="quote">expert</span>»</span>. Aquesta opció es pot activar utilitzant l'ordre <span class="command"><strong>expert</strong></span> per arrencar l'instal·lador o bé afegint l'argument d'arrencada <strong class="userinput"><code>priority=low</code></strong>. El mode expert us proporciona control total sobre el <code class="classname">debian-installer</code>. </p>
<p>El ratolí no és funcional en l'entorn basat en mode text. Aquí teniu les tecles que podeu utilitzar per navegar pels diversos diàlegs. El <span class="keycap"><strong>Tab</strong></span> o la tecla de cursor a la <span class="keycap"><strong>dreta</strong></span> mouen <span class="quote">«<span class="quote">endavant</span>»</span>, i les <span class="keycap"><strong>Maj</strong></span>+<span class="keycap"><strong>Tab</strong></span> o el cursor a l'<span class="keycap"><strong>esquerra</strong></span> mouen <span class="quote">«<span class="quote">endarrere</span>»</span> entre els botons i seleccions que es mostren. Les tecles de cursor <span class="keycap"><strong>amunt</strong></span> i <span class="keycap"><strong>avall</strong></span> seleccionen diferents elements en una llista desplaçable, i també desplacen la mateixa llista. A més, en llistes llargues, podeu teclejar una lletra per fer que la llista es desplaci directament a la secció que tingui elements que comencin amb aquesta lletra i utilitzar <span class="keycap"><strong>Re Pàg</strong></span> i <span class="keycap"><strong>Av Pàg</strong></span> per desplaçar la llista per seccions. La <span class="keycap"><strong>barra espaiadora</strong></span> selecciona un objecte com un quadre de verificació. Utilitzeu la tecla <span class="keycap"><strong>Intro</strong></span> per activar les eleccions. </p>
<p>Alguns diàlegs ofereixen informació addicional d'ajuda. Açò s'indicarà mostrant a l'última línia de la pantalla que podeu accedir a la informació d'ajuda prement la tecla <span class="keycap"><strong>F1</strong></span>. </p>
<p>Els missatges d'error i els registres es redirigeixen a la quarta consola. Podeu accedir a aquesta consola prement <span class="keycap"><strong>Alt esquerra</strong></span>+<span class="keycap"><strong>F4</strong></span> (manteniu premuda l'<span class="keycap"><strong>Alt</strong></span> esquerra mentre premeu la tecla de funció <span class="keycap"><strong>F4</strong></span>); torneu al procés principal de l'instal·lador amb <span class="keycap"><strong>Alt esquerra</strong></span>+<span class="keycap"><strong>F1</strong></span>. </p>
<p>També podeu trobar aquests missatges a <code class="filename">/var/log/syslog</code>. Després de la instal·lació, aquest registre es copia a <code class="filename">/var/log/installer/syslog</code> del nou sistema. Altres missatges de la instal·lació es poden trobar a <code class="filename">/var/log/</code> durant la instal·lació i a <code class="filename">/var/log/installer/</code> després que l'ordinador s'hagi iniciat amb el sistema instal·lat. </p>
<div class="sect2">
<div class="titlepage"><div><div><h3 class="title">
<a name="gtk-using"></a>6.1.1. Utilitzar l'instal·lador gràfic</h3></div></div></div>
<p>Tal i com ja s'ha dit anteriorment, l'instal·lador gràfic funciona ben bé de la mateixa manera que l'instal·lador de text, i per tant la resta del manual es igualment vàlid com a guia del procés d'instal·lació. </p>
<p>Si preferiu utilitzar el teclat en comptes del ratolí, hi ha un parell de coses que hauríeu de saber. Per expandir una llista (s'utilitza per exemple en la selecció de països dins dels continents), podeu utilitzar les tecles <span class="keycap"><strong>+</strong></span> i <span class="keycap"><strong>-</strong></span>. Per a preguntes en que hi ha més d'un element seleccionable (p. ex. la selecció de tasques), després de realitzar la selecció oportuna, haureu de tabular fins al botó <span class="guibutton">Continua</span> prémer la tecla de retorn directament no activarà <span class="guibutton">Continua</span> sinó que commutarà la selecció. </p>
<p>Si un diàleg ofereix informació addicional d'ajuda, es mostrarà un botó <span class="guibutton">Ajuda</span>. Podeu accedir a la informació d'ajuda prement bé el botó o bé la tecla <span class="keycap"><strong>F1</strong></span>. </p>
<p>Per canviar a una altra consola, també necessitareu utilitzar la tecla <span class="keycap"><strong>Ctrl</strong></span>, tal i com es fa al sistema de finestres X («X Window System»). Per exemple, per canviar a VT2 (el primer intèrpret d'ordres de depuració) haureu d'utilitzar: <span class="keycap"><strong>Ctrl</strong></span>+<span class="keycap"><strong>Alt Esquerra</strong></span>+<span class="keycap"><strong>F2</strong></span>. L'instal·lador gràfic s'executa a VT5, per tant podeu emprar <span class="keycap"><strong>Alt Esquerra</strong></span>+<span class="keycap"><strong>F5</strong></span> per tornar-hi. </p>
</div>
</div>
<div class="navfooter">
<hr>
<table width="100%" summary="Navigation footer">
<tr>
<td width="40%" align="left">
<a accesskey="p" href="ch06.html"><img src="images/prev.png" alt="Anterior"></a> </td>
<td width="20%" align="center"><a accesskey="u" href="ch06.html"><img src="images/up.png" alt="Pujar"></a></td>
<td width="40%" align="right"> <a accesskey="n" href="ch06s02.html"><img src="images/next.png" alt="Següent"></a>
</td>
</tr>
<tr>
<td width="40%" align="left" valign="top">Capítol 6. Utilització de l'instal·lador de Debian </td>
<td width="20%" align="center"><a accesskey="h" href="index.html"><img src="images/home.png" alt="Inici"></a></td>
<td width="40%" align="right" valign="top"> 6.2. Introducció als elements</td>
</tr>
</table>
</div>
</body>
</html>
