<html>
<head>
<meta http-equiv="Content-Type" content="text/html; charset=UTF-8">
<title>D.5. Instal·lació de Debian GNU/Linux utilitzant PPP sobre Ethernet (PPPoE)</title>
<link rel="stylesheet" type="text/css" href="install.css">
<meta name="generator" content="DocBook XSL Stylesheets Vsnapshot">
<link rel="home" href="index.html" title="Guia d'instal·lació de Debian GNU/Linux">
<link rel="up" href="apd.html" title="Apèndix D. Informació variada">
<link rel="prev" href="apds04.html" title="D.4. Instal·lació de Debian GNU/Linux per «Parallel Line IP» (PLIP)">
<link rel="next" href="ape.html" title="Apèndix E. Sobre aquest document">
</head>
<body bgcolor="white" text="black" link="#0000FF" vlink="#840084" alink="#0000FF">
<div class="navheader">
<table width="100%" summary="Navigation header">
<tr><th colspan="3" align="center">D.5. Instal·lació de Debian GNU/Linux utilitzant PPP sobre Ethernet (PPPoE)</th></tr>
<tr>
<td width="20%" align="left">
<a accesskey="p" href="apds04.html"><img src="images/prev.png" alt="Anterior"></a> </td>
<th width="60%" align="center">Apèndix D. Informació variada</th>
<td width="20%" align="right"> <a accesskey="n" href="ape.html"><img src="images/next.png" alt="Següent"></a>
</td>
</tr>
</table>
<hr>
</div>
<div class="sect1">
<div class="titlepage"><div><div><h2 class="title">
<a name="pppoe"></a>D.5. Instal·lació de Debian GNU/Linux utilitzant PPP sobre Ethernet (PPPoE)</h2></div></div></div>
<p>En alguns països el PPP sobre Ethernet (PPPoE) és un protocol comú per a les connexions de banda ampla (ADSL o cable) als proveïdors de serveis d'internet. La configuració de la connexió de xarxa utilitzant PPPoE no està suportada per defecte a l'instal·lador, però es pot fer funcionar de forma molt senzilla. Aquesta secció explica com fer-ho. </p>
<p>La connexió PPPoE feta a la instal·lació estarà també disponible després de reiniciar al sistema que heu instal·lat (vegeu <a class="xref" href="ch07.html" title="Capítol 7. Arrancada del nou sistema Debian">Capítol 7, <i>Arrancada del nou sistema Debian</i></a>). </p>
<p>Per tenir l'opció de configurar i utilitzar PPPoE a la instal·lació, necessitareu instal·lar utilitzant una de les imatges de CD-ROM/DVD de les que podeu disposar. No hi ha suport per altres mètodes d'instal·lació (com per exemple netboot). </p>
<p>Instal·lar amb PPPoE és casi el mateix que qualsevol altra instal·lació. Els passos següents mostren les diferències. </p>
<div class="itemizedlist"><ul class="itemizedlist" type="disc">
<li class="listitem"><p>Arrenqueu l'instal·lador utilitzant el paràmetre d'arrencada <strong class="userinput"><code>modules=ppp-udeb</code></strong><a href="#ftn.idm4659" class="footnote" name="idm4659"><sup class="footnote">[25]</sup></a>. Açò assegurarà que el component responsable de la configuració del PPPoE (<code class="classname">ppp-udeb</code>) es carregarà i executarà automàticament. </p></li>
<li class="listitem"><p>Seguiu els passos inicials normals de la instal·lació (selecció de la llengua, país i teclat i la càrrega de components addicionals<a href="#ftn.idm4665" class="footnote" name="idm4665"><sup class="footnote">[26]</sup></a>). </p></li>
<li class="listitem"><p>El pas següent és la detecció del maquinari de xarxa, per poder identificar qualsevol targeta Ethernet present al sistema. </p></li>
<li class="listitem">
<p>Desprès d'açò s'iniciarà la configuració del PPPoE. L'instal·lador provarà tots els dispositius Ethernet detectats per poder trobar un concentrador PPPoE (un tipus de servidor que controla connexions de tipus PPPoE). </p>
<p>És possible que no es trobe el concentrador al primer intent. Açò pot passar de vegades a xarxes carregades o lentes o amb servidors defectuosos. En molts casos un segon intent per detectar el concentrador serà suficient; per tornar a intentar-ho, seleccioneu <span class="guimenuitem">Configurar i iniciar una connexió PPPoE</span> des del menú principal de l'instal·lador. </p>
</li>
<li class="listitem"><p>Després de trobar un concentrador, es demanarà a l'usuari que escrigui la informació d'accés (l'usuari i la contrasenya del PPPoE). </p></li>
<li class="listitem"><p>En aquest punt l'instal·lador utilitzarà la informació que es done per establir la connexió PPPoE. Si s'ha donat la informació correcta, la connexió PPPoE s'hauria de configurar i l'instal·lador hauria de ser capaç d'utilitzar la connexió a Internet i descarregar els paquets (si fa falta). Si la informació de connexió és incorrecta, o apareix algun error, l'instal·lador s'aturarà però la configuració es pot tornar a intentar seleccionant altra vegada l'entrada del menú <span class="guimenuitem">Configurar i iniciar una connexió PPPoE</span>. </p></li>
</ul></div>
<div class="footnotes">
<br><hr width="100" align="left">
<div id="ftn.idm4659" class="footnote"><p><a href="#idm4659" class="para"><sup class="para">[25] </sup></a>Vegeu <a class="xref" href="ch05s01.html#boot-screen" title="5.1.7. Pantalla de benvinguda">Secció 5.1.7, «Pantalla de benvinguda»</a> per a obtenir informació sobre com afegir un paràmetre d'arrencada.</p></div>
<div id="ftn.idm4665" class="footnote"><p><a href="#idm4665" class="para"><sup class="para">[26] </sup></a>El component <code class="classname">ppp-udeb</code> es carrega com qualsevol dels components addicionals en aquest pas. Si voleu instal·lar amb prioritat mitjana o baixa (mode expert), podeu seleccionar manualment el <code class="classname">ppp-udeb</code> en comptes d'introduir el paràmetre <span class="quote">«<span class="quote">modules</span>»</span> a l'indicador de l'arrencada.</p></div>
</div>
</div>
<div class="navfooter">
<hr>
<table width="100%" summary="Navigation footer">
<tr>
<td width="40%" align="left">
<a accesskey="p" href="apds04.html"><img src="images/prev.png" alt="Anterior"></a> </td>
<td width="20%" align="center"><a accesskey="u" href="apd.html"><img src="images/up.png" alt="Pujar"></a></td>
<td width="40%" align="right"> <a accesskey="n" href="ape.html"><img src="images/next.png" alt="Següent"></a>
</td>
</tr>
<tr>
<td width="40%" align="left" valign="top">D.4. Instal·lació de Debian GNU/Linux per «Parallel Line IP» (PLIP) </td>
<td width="20%" align="center"><a accesskey="h" href="index.html"><img src="images/home.png" alt="Inici"></a></td>
<td width="40%" align="right" valign="top"> Apèndix E. Sobre aquest document</td>
</tr>
</table>
</div>
</body>
</html>
