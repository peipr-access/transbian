<html>
<head>
<meta http-equiv="Content-Type" content="text/html; charset=UTF-8">
<title>6.2. Introducció als elements</title>
<link rel="stylesheet" type="text/css" href="install.css">
<meta name="generator" content="DocBook XSL Stylesheets Vsnapshot">
<link rel="home" href="index.html" title="Guia d'instal·lació de Debian GNU/Linux">
<link rel="up" href="ch06.html" title="Capítol 6. Utilització de l'instal·lador de Debian">
<link rel="prev" href="ch06s01.html" title="6.1. Com funciona l'instal·lador">
<link rel="next" href="ch06s03.html" title="6.3. Utilització dels elements individualment">
</head>
<body bgcolor="white" text="black" link="#0000FF" vlink="#840084" alink="#0000FF">
<div class="navheader">
<table width="100%" summary="Navigation header">
<tr><th colspan="3" align="center">6.2. Introducció als elements</th></tr>
<tr>
<td width="20%" align="left">
<a accesskey="p" href="ch06s01.html"><img src="images/prev.png" alt="Anterior"></a> </td>
<th width="60%" align="center">Capítol 6. Utilització de l'instal·lador de Debian</th>
<td width="20%" align="right"> <a accesskey="n" href="ch06s03.html"><img src="images/next.png" alt="Següent"></a>
</td>
</tr>
</table>
<hr>
</div>
<div class="sect1">
<div class="titlepage"><div><div><h2 class="title">
<a name="modules-list"></a>6.2. Introducció als elements</h2></div></div></div>
<p>Aquí hi ha una llista dels elements de l'instal·lador amb una breu descripció de la tasca de cada element. Els detalls que podeu necessitar per saber com utilitzar un element en particular els podeu trobar a <a class="xref" href="ch06s03.html" title="6.3. Utilització dels elements individualment">Secció 6.3, «Utilització dels elements individualment»</a>. </p>
<div class="variablelist"><dl class="variablelist">
<dt><span class="term">main-menu</span></dt>
<dd>
<p>Mostra la llista d'elements durant l'operació de l'instal·lador i inicia un element quan se selecciona. Les preguntes del menú principal tenen assignada una prioritat mitjana; si la vostra prioritat està definida a alta o crítica (alta és el valor predeterminat), no veureu el menú. D'altra banda, si hi hagués un error que requerís la vostra intervenció, la prioritat de les qüestions es pot baixar temporalment per permetre resoldre el problema i, en aquest cas, pot aparèixer el menú. </p>
<p>Podeu arribar al menú principal seleccionant el botó <span class="guibutton">Vés enrere</span> repetidament, per retrocedir tot el camí fet per l'element en execució. </p>
</dd>
<dt><span class="term">localechooser</span></dt>
<dd><p>Permet a l'usuari seleccionar les opcions de localització per a la instal·lació i el sistema instal·lat: idioma, país i usos locals («locales»). L'instal·lador mostrarà els missatges en l'idioma seleccionat, en el cas que la traducció per aquest idioma no sigui completa, alguns missatges pot ser que es mostrin en anglès. </p></dd>
<dt><span class="term">console-setup</span></dt>
<dd><p>Mostra una llista de (distribucions de) teclats dels quals l'usuari tria el que es correspon amb el seu model. </p></dd>
<dt><span class="term">hw-detect</span></dt>
<dd><p>Detecta automàticament la major part de maquinari del sistema, incloent targetes de xarxa, unitats de disc i PCMCIA. </p></dd>
<dt><span class="term">cdrom-detect</span></dt>
<dd><p>Cerca i munta un mitjà d'instal·lació de Debian. </p></dd>
<dt><span class="term">netcfg</span></dt>
<dd><p>Configura les connexions de xarxa de l'ordinador perquè es pugui comunicar a través d'Internet. </p></dd>
<dt><span class="term">iso-scan</span></dt>
<dd><p>Cerca imatges ISO (fitxers <code class="filename">.iso</code>), que poden ésser a un disc dur. </p></dd>
<dt><span class="term">choose-mirror</span></dt>
<dd><p>Presenta una llista de rèpliques de l'arxiu de Debian. L'usuari pot triar la font dels seus paquets d'instal·lació. </p></dd>
<dt><span class="term">cdrom-checker</span></dt>
<dd><p>Comprova la integritat d'un mitjà d'instal·lació. D'aquesta manera, l'usuari pot estar segur que la imatge d'instal·lació no està corrompuda. </p></dd>
<dt><span class="term">lowmem</span></dt>
<dd><p>El «lowmem» (poca memòria) intenta detectar sistemes amb poca memòria, en aquest cas realitza diversos trucs per treure parts innecessàries del <code class="classname">debian-installer</code> de la memòria (a canvi de perdre algunes funcions). </p></dd>
<dt><span class="term">anna</span></dt>
<dd><p>«Anna's Not Nearly APT» (l'Anna quasi no és l'APT). Instal·la paquets que s'han obtingut de la rèplica triada o del mitjà d'instal·lació. </p></dd>
<dt><span class="term">user-setup</span></dt>
<dd><p>Estableix la contrasenya de root, i afegeix un usuari normal. </p></dd>
<dt><span class="term">clock-setup</span></dt>
<dd><p>Actualitza el rellotge del sistema i determina si aquest està en UTC o no. </p></dd>
<dt><span class="term">tzsetup</span></dt>
<dd><p>Tria la zona horària, a partir de la ubicació seleccionada abans. </p></dd>
<dt><span class="term">partman</span></dt>
<dd><p>Permet a l'usuari fer particions als discs adjunts al sistema, generar sistemes de fitxers a les particions seleccionades, i adjuntar-los als punts de muntatge. També s'inclouen funcions interessants com un mode completament automàtic i suport per LVM. Aquesta és l'eina de gestió de particions preferida a Debian. </p></dd>
<dt><span class="term">partitioner</span></dt>
<dd><p>Permet a l'usuari fer particions als discs adjunts al sistema. S'elegeix un programa de particions apropiat per a l'arquitectura del vostre ordinador. </p></dd>
<dt><span class="term">partconf</span></dt>
<dd><p>Visualitza una llista de particions i genera sistemes de fitxers a les particions seleccionades segons les instruccions de l'usuari. </p></dd>
<dt><span class="term">partman-lvm</span></dt>
<dd><p>Ajuda a l'usuari a configurar el <em class="firstterm">LVM</em> («Logical Volume Manager», gestor de volums lògics). </p></dd>
<dt><span class="term">partman-md</span></dt>
<dd><p>Permet a l'usuari configurar el programari <em class="firstterm">RAID</em> («Redundant Array of Inexpensive Disks», matriu redundant de discs barats). Aquest programari RAID normalment és superior als barats controladors RAID IDE (pseudomaquinari) que es troben a les plaques bases més noves. </p></dd>
<dt><span class="term">base-installer</span></dt>
<dd><p>Instal·la el conjunt de paquets més bàsics que permetin a l'ordinador funcionar sota Debian GNU/Linux quan es reiniciï. </p></dd>
<dt><span class="term">apt-setup</span></dt>
<dd><p>Configura «apt», gairebé automàticament, a partir del mitjà d'instal·lació que s'estigui fent servir. </p></dd>
<dt><span class="term">pkgsel</span></dt>
<dd><p>Utilitza <code class="classname">tasksel</code> per seleccionar i instal·lar programari addicional. </p></dd>
<dt><span class="term">os-prober</span></dt>
<dd><p>Detecta els sistemes operatius instal·lats actualment a l'ordinador i passa aquesta informació a l'instal·lador del carregador d'arrencada («bootloader-installer»), que pot oferir la capacitat d'afegir els sistemes operatius detectats al menú d'inici del carregador d'arrencada. D'aquesta manera, l'usuari pot triar fàcilment, durant l'arrencada, quin sistema operatiu iniciar. </p></dd>
<dt><span class="term">bootloader-installer</span></dt>
<dd><p>Cadascun dels instal·ladors de carregadors d'arrencada instal·la un programa al disc dur, que és necessari perquè l'ordinador pugui arrencar usant Linux sense utilitzar un llapis de memòria o CD-ROM. Molts carregadors d'arrencada permeten a l'usuari triar un sistema operatiu alternatiu cada vegada que s'arrenca l'ordinador. </p></dd>
<dt><span class="term">shell</span></dt>
<dd><p>Permet a l'usuari executar un intèrpret d'ordres des del menú o en una segona consola. </p></dd>
<dt><span class="term">save-logs</span></dt>
<dd><p>Proporciona un mètode perquè l'usuari pugui registrar informació en llapis USB, xarxa, disc dur o altres medis quan es troba algun problema. Posteriorment i de forma acurada, pot informar als desenvolupadors de Debian dels problemes amb el programari d'instal·lació. </p></dd>
</dl></div>
</div>
<div class="navfooter">
<hr>
<table width="100%" summary="Navigation footer">
<tr>
<td width="40%" align="left">
<a accesskey="p" href="ch06s01.html"><img src="images/prev.png" alt="Anterior"></a> </td>
<td width="20%" align="center"><a accesskey="u" href="ch06.html"><img src="images/up.png" alt="Pujar"></a></td>
<td width="40%" align="right"> <a accesskey="n" href="ch06s03.html"><img src="images/next.png" alt="Següent"></a>
</td>
</tr>
<tr>
<td width="40%" align="left" valign="top">6.1. Com funciona l'instal·lador </td>
<td width="20%" align="center"><a accesskey="h" href="index.html"><img src="images/home.png" alt="Inici"></a></td>
<td width="40%" align="right" valign="top"> 6.3. Utilització dels elements individualment</td>
</tr>
</table>
</div>
</body>
</html>
