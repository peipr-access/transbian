<html>
<head>
<meta http-equiv="Content-Type" content="text/html; charset=UTF-8">
<title>7.2. Muntar volums xifrats</title>
<link rel="stylesheet" type="text/css" href="install.css">
<meta name="generator" content="DocBook XSL Stylesheets Vsnapshot">
<link rel="home" href="index.html" title="Guia d'instal·lació de Debian GNU/Linux">
<link rel="up" href="ch07.html" title="Capítol 7. Arrancada del nou sistema Debian">
<link rel="prev" href="ch07s01.html" title="7.1. El moment de la veritat">
<link rel="next" href="ch07s03.html" title="7.3. Iniciar sessió">
</head>
<body bgcolor="white" text="black" link="#0000FF" vlink="#840084" alink="#0000FF">
<div class="navheader">
<table width="100%" summary="Navigation header">
<tr><th colspan="3" align="center">7.2. Muntar volums xifrats</th></tr>
<tr>
<td width="20%" align="left">
<a accesskey="p" href="ch07s01.html"><img src="images/prev.png" alt="Anterior"></a> </td>
<th width="60%" align="center">Capítol 7. Arrancada del nou sistema Debian</th>
<td width="20%" align="right"> <a accesskey="n" href="ch07s03.html"><img src="images/next.png" alt="Següent"></a>
</td>
</tr>
</table>
<hr>
</div>
<div class="sect1">
<div class="titlepage"><div><div><h2 class="title">
<a name="mount-encrypted-volumes"></a>7.2. Muntar volums xifrats</h2></div></div></div>
<p>Si heu generat volums xifrats a la instal·lació i els heu assignat punts de muntatge, se us preguntarà que introduïu la contrasenya per cada volum a l'arrencada. </p>
<p>A les particions xifrades amb «dm-crypt» se us mostrarà l'indicador següent a l'arrencada: </p>
<div class="informalexample"><pre class="screen">
Arrancant els primers discs xifrats... <em class="replaceable"><code>part</code></em>_crypt (s'està començant)
Introduïu la contrasenya LUKS:
</pre></div>
<p> A la primera línia de l'indicador, <em class="replaceable"><code>part</code></em> és el nom de la partició subjacent, p. ex. sda2 o md0. Us preguntareu probablement <span class="emphasis"><em>quin és el volum</em></span> pel qual esteu introduint ara la contrasenya. És la que es refereix al vostre <code class="filename">/home</code>? O a <code class="filename">/var</code>? Per suposat, si xifreu tan sols un volum, és fàcil tan sols donant la paraula de pas que heu utilitzat quan heu configurat el volum. Si heu configurat més d'un volum xifrat a la instal·lació, us seran útils les notes que heu escrit a l'últim pas de <a class="xref" href="ch06s03.html#partman-crypto" title="6.3.4.6. Configuració de volums xifrats">Secció 6.3.4.6, «Configuració de volums xifrats»</a>. Si no vàreu fer una nota del mapatge dels <code class="filename"><em class="replaceable"><code>part</code></em>_crypt</code> i els punt de muntatge abans, encara podeu trobar-ho a <code class="filename">/etc/crypttab</code> i a <code class="filename">/etc/fstab</code> del vostre nou sistema. </p>
<p>L'indicador es pot mostrar diferent quan està muntat el sistema de fitxers arrel xifrat. Açò depèn de quin generador de «initramfs» es va utilitzar per generar el «initrd» utilitzat per arrencar el sistema. L'exemple de baix és per un «initrd» generat amb <code class="classname">initramfs-tools</code>: </p>
<div class="informalexample"><pre class="screen">Begin: Muntant el <span class="emphasis"><em>sistema de fitxers arrel</em></span>... ...
Begin: Executant /scripts/local-top ...
Introduïu la contrasenya LUKS:
</pre></div>
<p>

</p>
<p>No es mostrarà cap caràcter (ni asteriscs) mentre introduïu la contrasenya. Si introduïu una contrasenya incorrecta, tindreu dos intents més per corregir-ho. Després del tercer intent, el procés d'arrencada obviarà aquest volum i continuarà per muntar el pròxim sistema de fitxers. Vegeu <a class="xref" href="ch07s02.html#crypto-troubleshooting" title="7.2.1. Resolució de problemes">Secció 7.2.1, «Resolució de problemes»</a> per obtenir més informació. </p>
<p>Després d'introduir totes les contrasenyes l'arrencada hauria de continuar de forma normal. </p>
<div class="sect2">
<div class="titlepage"><div><div><h3 class="title">
<a name="crypto-troubleshooting"></a>7.2.1. Resolució de problemes</h3></div></div></div>
<p>Si algun volum xifrat no s'ha pogut muntar degut a que s'ha introduït una contrasenya incorrecta, haureu de muntar-los manualment després de l'arrencada. Hi ha casos diferents. </p>
<div class="itemizedlist"><ul class="itemizedlist" type="disc">
<li class="listitem"><p>El primer cas fa referència a la partició arrel. Quan no es munta correctament, el procés d'arrencada s'aturarà i haureu de reiniciar l'ordinador per provar altra vegada. </p></li>
<li class="listitem">
<p>El cas més senzill és per volums xifrats que contenen dades com és <code class="filename">/home</code> o <code class="filename">/srv</code>. Podeu muntar-lo manualment després de l'arrencada. </p>
<p>Per «dm-crypt» açò és una mica més difícil. Primer necessitareu registrar els volums amb «<span class="application">device mapper</span>» executant: </p>
<div class="informalexample"><pre class="screen">
<code class="prompt">#</code> <strong class="userinput"><code>/etc/init.d/cryptdisks start</code></strong>
</pre></div>
<p> Açò cercarà a tots els volums anomenats a <code class="filename">/etc/crypttab</code> i generarà els dispositius apropiats al directori <code class="filename">/dev</code> després d'introduir les contrasenyes correctes. (Als volums ja registrats no ho farà, així que podeu repetir aquesta ordre més vegades sense preocupar-vos). Després d'un registre correcte podeu muntar els volums de la forma habitual: </p>
<div class="informalexample"><pre class="screen"><code class="prompt">#</code> <strong class="userinput"><code>mount <em class="replaceable"><code>/mount_point</code></em></code></strong>
</pre></div>
<p>

</p>
</li>
<li class="listitem"><p>Si qualsevol volum que continga sistemes de fitxers no crítics no és muntat (<code class="filename">/usr</code> o <code class="filename">/var</code>), el sistema encara podria arrencar i hauríeu de ser capaços de muntar els volums manualment com al cas anterior. Però, necessitareu tornar a iniciar alguns serveis que s'executen al vostre nivell d'execució per defecte ja que és molt probable que no s'haja iniciat. La forma més senzilla d'aconseguir-ho és reiniciant l'ordinador. </p></li>
</ul></div>
</div>
</div>
<div class="navfooter">
<hr>
<table width="100%" summary="Navigation footer">
<tr>
<td width="40%" align="left">
<a accesskey="p" href="ch07s01.html"><img src="images/prev.png" alt="Anterior"></a> </td>
<td width="20%" align="center"><a accesskey="u" href="ch07.html"><img src="images/up.png" alt="Pujar"></a></td>
<td width="40%" align="right"> <a accesskey="n" href="ch07s03.html"><img src="images/next.png" alt="Següent"></a>
</td>
</tr>
<tr>
<td width="40%" align="left" valign="top">7.1. El moment de la veritat </td>
<td width="20%" align="center"><a accesskey="h" href="index.html"><img src="images/home.png" alt="Inici"></a></td>
<td width="40%" align="right" valign="top"> 7.3. Iniciar sessió</td>
</tr>
</table>
</div>
</body>
</html>
